Title Нова болест, по-страшна от коронавируса: Какво се знае за новата ситуация в Китай: 
Haчaлoтo нa 2025 г. ce oĸaзa дocтa тpeвoжнo. Coциaлнитe мpeжи и мeдии изoбилcтвaт oт cъoбщeния, чe в Kитaй e oтĸpитo oгнищe нa бoлecт, пo-oпacна oт ĸopoнaвиpyca. Hoвинaтa, чe бoлницитe в cтpaнaтa вeчe ca пpeпълнeни, e тpeвoжнa, зaщoтo ни нaпoмня зa нaчaлoтo нa пaндeмиятa oт СОVІD-19.Tecтoвeтe, нaпpaвeни в ĸpaя нa дeĸeмвpи, paзĸpивaт, чe въпpocният виpyc e чoвeшĸи мeтaпнeвмoвиpyc, ĸoйтo aтaĸyвa бeлитe дpoбoвe и пpичинявa cимптoми, пoдoбни нa ĸopoнaвиpyca. B мoмeнтa xopaтa ce тpeвoжaт oт въпpoca: щe ce пoяви ли мeтaпнeвмoвиpycът в Бългapия.Cпopeд пoчти вcичĸи мeдии в Kитaй, ce нaблюдaвa мaщaбнa eпидeмия oт pecпиpaтopни зaбoлявaния, ĸoятo e зaceгнaлa нaй-вeчe ceвepнитe paйoни нa cтpaнaтa. Πo дaнни нa ĸитaйcĸoтo Упpaвлeниe зa ĸoнтpoл и пpeвeнция нa зaбoлявaниятa тecтoвeтe, нaпpaвeни в бoлницитe в пepиoдa 23-29 дeĸeмвpи, ca пoĸaзaли нaличиeтo нa няĸoлĸo виpyca eднoвpeмeннo: гpип, pинoвиpyc и чoвeшĸи мeтaпнeвмoвиpyc (НМРV).Респираторното заболяване засяга предимно деца под 14-годишна възраст. Симптомите са подобни на тези при настинка и грип, а инкубационният период - от 3 до 6 дни. Болестта протича леко, но може да доведе до усложнения като пневмония, особено при кърмачетата, възрастните и тези със слаба имунна система.РНК вирусът не е нов. Разпространява се по въздушно-капков път и при контакт със заразени повърхности. За разлика от COVID-19, за него няма ваксина.Броят на болните се увеличава главоломно, което затруднява работата на лечебните заведения в Китай.Въпреки че Пекин отказва да признае сериозността на ситуацията официално, здравните власти са предприели извънредни мерки за справяне с болните от пневмония.

Title САМО В ПИК И "РЕТРО": Синът на Гунди и Изабела честват годишнина от църковния си брак (СНИМКИ): 
На 10 декември синът на легендарния Георги Аспарухов–Гунди Андрей Аспарухов и неговата съпруга Изабела отбелязаха годишнина от църковния си брак. Изабела сподели радостната новина в своя профил в социалните мрежи, публикувайки трогателна снимка от сватбения им ден. Постът й беше изпълнен с любовни нотки, а коментарите под него – с искрени пожелания за още много щастливи години заедно.Андрей и Изабела са пример за хармонична и устойчива връзка, която преминава отвъд географските граници. Двамата живеят и работят в Бостън, САЩ, но дълбоко в себе си остават свързани с родината си и наследството, което носят имената им.След годишнината си двойката посрещна коледните и новогодишните празници в Бостън, където съумяха да съчетаят българските традиции с празничната атмосфера в Щатите. Изабела приготви домашна питка, която украси с красиви орнаменти. Вълнението достигна своя връх, когато Андрей извади парата от питката – знак за късмет и благоденствие през идната година.Андрей Аспарухов като единствен син на футболната ни легенда Гунди носи огромна отговорност. Името на баща му, което е символ на чест, достойнство и спортно майсторство, му е донесло не само гордост, но и множество предизвикателства. В младежките си години той прави опит да се развие във футбола в България, но бремето на високите очаквания и сравненията с великия му баща се оказват трудни за преодоляване. След незабравимото американско лято на 1994 година, когато националният отбор на България прослави страната ни на световната футболна сцена, Андрей решава да остане в САЩ.В Америка той започва живота си от нулата – работи като бояджия, служител в супермаркет, а по-късно се опитва да пробие и като спортен журналист. Въпреки усилията акцентът му се оказва бариера за развитие в медиите, но това не го отказва. Намира своето призвание като футболен треньор на деца в Бостън, където предава знанията и страстта си към играта на младото поколение.Съпругата на Андрей Изабела Панова също не е случайна личност. Тя е дъщеря на друга футболна легенда – Павел Панов, и самата тя е успяла да изгради блестяща кариера като учен. Изабела работи в престижния Бостънски университет, където се занимава с научни изследвания, свързани с рака на кожата.Любовта между Андрей и Изабела пламва още в младежките им години, когато Гунди и Павел Панов са  приятели. Андрей е на 18 години, а Изабела е едва на 14, когато за първи път се срещат. Двамата започват връзката си по-късно, а силната им обич преодолява времето и разстоянията.„Бракът ни е нашият най-голям подарък“, споделя Изабела. Освен със своята любов Андрей и Изабела са известни и с активността си в българската общност в САЩ. Те имат ключова роля в учредяването на Националния клуб на привържениците на „Левски“ в Северна Америка, като вдъхновяват мнозина да запазят любовта си към българските традиции и спорт.Двамата често посещават събития, свързани с българската диаспора, и неведнъж са изразявали възхищението си от силата на българския дух в чужбина. В свое интервю Изабела споделя: „Америка ни даде възможност за развитие, но България остава в сърцата ни. Винаги ще бъдем горди с корените си.“И двамата подчертават, че произходът им е едновременно чест и голяма отговорност. Те разбират, че носенето на имената Аспарухов и Панов предполага високи очаквания, но същевременно им дава шанс да покажат своите индивидуални качества.„Да си син на Гунди е привилегия, но и дълг, признава Андрей. - Опитвам се да следвам неговия пример – не само на терена, но и извън него. Баща ми беше човек с голямо сърце, и това се усеща дори днес, години след като го няма".Андрей и Изабела на сватбата сиНа Андрей Аспарухов му се падна парата от коледната питка в Бостън

Title Хванаха 18-годишно момиче да шофира след употреба на вейп с HHC: 
Хванаха тийнейджърка и 18-годишен пътник, употребили вейп с канабис в Бургас, съобщиха от полицията.На 4 януари служители от Районно управление - Карнобат спрели за проверка кола, с бургаска регистрация, управлявана от 18-годишно момиче, с което се придвижвал и 18-годишен младеж от карнобатското село Детелина.Водачката е тествана за употреба на наркотични вещества, като дрегера отчел положителна проба за употреба на канабис. Карнобатлийката е задържана за срок до 24 часа, а автомобилът е иззет.По случая е започнато разследване. Извършен е личен обиск и на пътуващия в автомобила 18-годишен младеж, като е намерено и иззето електронно устройство за пушене - вейп-цигара с два пълнителя, съдържащи кафяво - жълта течност – ННС – вещество, извлечено по химичен път от конопено растение. Младежът е задържан за срок до 24 часа. Работата по случая продължава от служители на Районно управление - Карнобат.

Title ГОРЕЩО В ПИК: След флирта с Рачков в новогодишната нощ, Мария Игнатова каза истината за Нойзи (СНИМКА): 
Мария Игнатова категорично опроверга слуховете за раздяла със съпруга си Ивайло Нойзи Цветков.В новогодишното издание на "Като две капки вода" водещата си позволи някои фриволности с бившия си - Димитър Рачков, но само часове по-късно предприе ход, с който затапи устите на хейтърите, че всичко е било заради шоуто, видя ПИК.В своя профил в Инстаграм Мария качи серия от новогодишни снимки, на които присъства и мъжът й.Двамата дълго време не се бяха появявали на публични събития, което засили слуховете, че са пред развод, а причината - скандала около издънката на Нойзи. Той бе спипан зад волана пиян.След споразумение с прокуратурата Ивайло Цветков получи условна присъда за шофиране след употреба на алкохол. През пролетта на миналата година Софийският районен съд одобри споразумението, с което на журналиста бе наложено наказание от 10 месеца условно с 3-годишен изпитателен срок.На снимките, които Мария публикува, тя е в обятията на съпруга си и по нищо не личин помежду им да има семеен разрив.

Title Италиански учители затворени от полицаи в България, защото спасили мигранти: 
Трима учители от Торино са били затворени по Коледа в полицейския участък в Малко Търново, защото спасили живота на марокански мигранти. Те преминали преди това турско-българската граница. Разказът на Симоне Дзито, Лучия Рандоне и Вирджиния Сперанца беше отразен от всички медии на Ботуша. Италианците споделят как били държани часове на студа в гората от Граничната полиция, която след това ги затворила за 24 часа, като не им спестила обиди и унижения. Тримата преподаватели са част от група активисти, които от години действат в зоната на Босна и Сърбия, а сега и в тази между Харманли и Бургас. Тримата решили да прекарат коледната си ваканция в България, за да оказват помощ на мигранти в беда. Оставили свой телефонен номер за връзка, на който дошъл и сигналът за бедстващите мароканци.Италианците се оплакват от начина, по който били третирани от полицията в Малко Търново, въпреки че помогнали на тримата мигранти да се спасят от замръзване. Активистите убедили уплашените мигранти, че трябва да извикат медицинска помощ и че въпреки че ще дойде и полицията, няма да бъдат бити, защото ще гарантират това с присъствието си. Казали им, че ще бъдат пратени в център за задържане за 2 седмици, след което в лагер. Според италианците полицаите сплашили всички с виковете си. Групата останала на студа няколко часа и едва по-късно униформен казал на италианците, че ще бъдат арестувани. Отказали обаче да дадат телефоните си, защото нямали заповед за задържане. Дошла и друга полицейска кола, след което бил обискиран автомобилът на италианците, а на двама от тях поставили белезници. Питали ги откъде разполагат с информация за мигрантите и дали са част от организация. Италианците обаче отказали да оставят пръстовите си отпечатъци.“Фактът, че в крайна сметка излязохме от участъка, без да дадем пръстови отпечатъци и да бъдем снимани, ни кара да мислим, че става въпрос за поредната злоупотреба с власт.” Тримата учители разказват и за ужасното състояние на тоалетните и помещенията на участъка, в който прекарали нощта. На сутринта ги пуснали, но отказали да подпишат документите на български, които им дали.

Title Край на евтиния пазар в Одрин: 
Турските граждани са принудени да сравняват цени и обикалят различни пазари, за да намерят изгодни оферти.Организацията на ООН по прехрана и земеделие прогнозира глобално поскъпване на храните с 6,7% годишно през 2024 г. В Турция обаче този ръст достига 43,6% – ниво, което сериозно затруднява както местните жители, така и чуждестранните купувачи. Евтиният пазар в Одрин, популярен сред българите, вече губи своята привлекателност, пише Труд.Турските граждани са принудени да сравняват цени и обикалят различни пазари, за да намерят изгодни оферти. Но какво е в основата на проблема? Спекулативните практики и слабите санкции срещу тях са сред основните причини, смята експерт, който говори по темата пред CNN Türk.За хората с ниски доходи храната е най-големият разход – поне 50% от месечната заплата се харчи за нея. Поскъпването на хранителните продукти често изпреварва ръста на заплатите, което задълбочава финансовите трудности. Икономисти предупреждават, че наемателите, които отделят голяма част от доходите си за храна, могат да изпитат още по-сериозни затруднения с покриването на жилищните си разходи.Въпреки усилията за овладяване на инфлацията, проблемите с наемите в Турция остават нерешени, отбелязва експертът. Вместо пропорционални увеличения на заплатите, правителството вече акцентира върху увеличаване на покупателната способност на гражданите.„Необходимо е да преосмислим методите за управление на хранителния пазар“, обяснява гост в студиото на CNN Türk. Въпреки че Турция е сред водещите производители в света – 4-та по производство на зеленчуци и 6-та по плодове – цените на храните продължават да растат.Експертът подчертава, че е нелогично продукт, произведен близо до пазара, да се продава на същата цена като в отдалечени части на страната. Основните фактори за това са транспортните разходи и намесата на посредници.„Пазарът на веригата диктува цените в цялата страна, независимо дали продуктът е на 2 км от градината или е транспортиран до Истанбул,“ пояснява икономистът.След влизането в сила на закона за пазара и търговията на дребно се очаква да бъде осъществен по-строг контрол върху цените. Ако обаче този закон не успее да овладее инфлацията, може да се наложи ново преразглеждане на верижните пазари, отбелязват експертите.

Title Херберт Кикъл получи мандат да състави правителство: 
Агенцията отбелязва, че това е драматичен обрат за президента, бивш лидер на партията на Зелените, който винаги досега е бил критичен към АПС и нейния лидер Хербет Кикъл.Евроскептичната и приятелски настроена към Русия АПС спечели парламентарните избори през септември миналата година с 29% от гласовете. Сега тя ще преговоря с единствения си потенциален партньор, Австрийската Народна партия (АНП), като ще се стреми да ръководи правителство за първи път от създаването си през 50-те години на миналия век. Това става под ръководството на лидер, който е бил висш офицер в паравоенните отряди на Хитлер.Дотук се стигна след като канцлерът Карл Нехамер подаде оставка и като канцлер, и като лидер на Австрийската народна партия, след неуспешните преговори за съставяне на коалиционно правителство от три партии - АНП, социалдемократите и либералите от Неос.След оставката на Нехамер за временен ръководител на АНП беше избран Кристиан Щокер, който каза, че ще приеме покана от Херберт Кикъл за започване на коалиционни преговори.“Възложих на Кикъл да започне преговори с Народната партия за съставяне на кабинет”, каза Ван дер Белен в обръщение след срещата с Кикъл, добавяйки, че решението е взето трудно.“Гласовете в рамките на Народната партия, които изключват сътрудничество с Партията на свободата под ръководството на Херберт Кикъл, станаха много по-тихи. Това от своя страна означава, че може би се отваря нов път, който не е съществувал преди”, заяви Ван дер Белен.След като Херберт Кикъл е напуснал срещата си с президента, той е бил освиркан от стотици протестиращи, включително еврейски студенти и леви активисти, предава още “Ройтерс”.Ако тези преговори се провалят, е вероятно да има предсрочни избори, а проучванията на общественото мнение показват, че подкрепата към АПС е нараснала от септември насам.Някои от позициите на двете партии се припокриват, особено заемането на твърда позиция по отношение на миграцията. Най-трудният въпрос сега обаче е как да се свие бюджетният дефицит, който според прогнозите ще надхърли 3% от брутния вътрешен продукт за 2024 г.Двете партии имат противоречия относно продължаването на военните доставки за Украйна, които АПС иска да бъдат прекратени, както и по отношение на противоракетната отбрана.

Title 4 години след бунта в Капитолия: Конгресът потвърди избора на Тръмп за президент на САЩ: 
Двете камари на американския Конгрес сертифицираха избора на Доналд Тръмп за президент. Съвместното заседание беше председателствано по конституция от вицепрезидента на страната. В случая това е Камала Харис, която загуби вота от Тръмп. Това се случва четири години, след като негови поддръжници щурмуваха Капитолия в неуспешен опит да спрат удостоверяването на победата на опонента му Джо Байдън.Тръмп продължава да твърди невярно, че поражението му през 2020 г. е резултат от широко разпространена измама, и по време на кампанията си за изборите през 2024 г. до самия вот на 5 ноември предупреждаваше, че има подобни опасения.Съвместната сесия на Конгреса продължи, въпреки че зимна буря се стовари върху столицата на страната, заплашвайки да донесе 15 см сняг и да затрудни пътуването.Републиканците получиха мнозинство в Сената на САЩ и запазиха малка преднина в Камарата на представителите, което ще даде на Тръмп свобода на действие при изпълнението на планираната му програма за намаляване на данъците и борба с имигрантите, живеещи незаконно в страната, когато положи клетва на 20 януари.Демократите не блокираха удостоверяването на победата на Тръмп. „Трябва да подновим ангажимента си за опазване на американската демокрация“, заяви в изявление демократ №2 в Камарата на представителите Катрин Кларк. „Като избрани лидери, нашата лоялност трябва да бъде към Конституцията на първо място и винаги. Ние сме тук, за да зачитаме волята на народа и върховенството на закона“, добави тя.Тръмп заяви, че планира да помилва някои от над 1500-те души, обвинени в участие в нападението на Капитолия на 6 януари 2021 г. Тогава тълпа от негови привърженици влезе в сблъсъци с полицията, пробивайки си път през прозорци и врати и скандирайки „Обесете Майк Пенс“, визирайки тогавашния вицепрезидент на Тръмп, който трябваше да удостовери победата на Байдън. По време на безредиците на 6 януари 2021 г. в Капитолия бунтовниците преминаха през полицейските барикади, нападнаха около 140 полицаи и нанесоха щети за над 2,8 млн. долара. Множество полицаи, които се сражаваха с протестиращите, починаха през следващите седмици, като някои от тях се самоубиха.В резултат на насилието, Конгресът прие в края на 2022 г. законодателство, което засилва предпазните мерки, за да се гарантира, че процесът на сертифициране се прилага по законен начин. Много от тези промени са в пряк отговор на действията на Тръмп преди и включително на 6 януари 2021 г. Новият закон ясно посочва, че ролята на вицепрезидента е до голяма степен церемониална.Всички възражения срещу резултатите от изборите в даден щат вече трябва да бъдат представени от поне една пета от членовете на Камарата на представителите и Сената, преди да се задействат дебати по възраженията. Камарата на представителите се състои от 435 членове, а Сенатът - от 100. Досега за възражение срещу удостоверяването на резултатите от даден щат беше необходим само по един член от всяка камара.Същевременно законът уточнява, че изборът на електори трябва да се осъществи в съответствие с щатските закони, приети преди изборния ден, като губернаторите на щатите представят списъци с електори. Тръмп и неговите заместници през 2021 г. се опитаха да съберат алтернативни електори, които да симпатизират на неговата кауза.Около Капитолия вече е издигната голяма ограда, която ще гарантира сигурността преди деня на встъпването в длъжност на Доналд Тръмп на 20 януари.

Title Глоби, съд и затвор за продажбата на алкохол и цигари на деца в Гърция: 
От гръцкото правителство обсъждат изключително строги мерки срещу нарушителите – наказателна отговорност и до 3 години затвор. Предвижда се да се отнемат лицензите на търговските обекти още при първото нарушение, а частни партита с непълнолетни да бъдат обявявани пред полицията.„Затвор се предвижда и за родителите на непълнолетния, ако престъплението е сериозно. Ще се отнема и лиценза на търговските обекти, които нарушават разпоредбата още при първо констатирано нарушение. Няма да се допускат лица в заведения, където се предоставя алкохол и където се пуши”, коментира в ефира на „Здравей, България” кореспондент на NOVA в Гърция Бойка Атанасова.По нейни думи обществената нагласа в Гърция е изключително позитивна към мерките, които гръцкото правителство иска да въведе.

Title Румяна Коларова разкри плюсовете и минусите от провалените преговори: Добрата новина е, че ще имаме нов...: 
"Имаха шанса да поправят това, което счупиха миналата година. Сега се връщат към същите аргументи за прекратяване на преговорите - от едната страна се казва, че проблемът е персонален, а от другата - че е свързан с недовършено споразумение. Това е едно дежавю.Макар да няма правителство, ще имаме нов служебен министър председател. Вариантът може би ще бъде по-добър от сегашния или поне ще има някаква промяна. Ще има смяна. Наталия Киселова е безпорен фаворит за този пост. Това не е лош вариант, все пак ще има раздвижване", заяви Коларова пред бТВ.В студиото Даниел Смилов обърна внимание на тайминга, в които се случваха преговорите."Месец и половина нямаше никаква преговори. Една седица преди празниците тръгна някакъв процес - на 16 декември, и веднага на първия истински работен ден приключват. Като решението е на ГЕРБ. Гласят се за избори през април. Този сценарии не работи за никого, но очевидно той се реализира.Народ, който може да влезе в ледена вода, може да изкара още няколко месеца без правителство. Скептичен съм за съставяне на кабинет", каза той.Коларова изтъкна още, че правителствена криза и неспособност да се формира стабилна коалиция има не само в България."Виждаме такава и в Германия, Франция, Австрия. На българските избиратели вече им е обръзнало говоренето, че трябва да дойдат нови партии, които да се борят с  корупцията. За шести път това събитие ще се поставя на политическата сцена. Надявам се избирателите да се разбрали, че с нови партии, оглавени от стари играчи или от незнайно кои, нещата не се променят", категорична бе Коларова.

Title Тръмп: Канада трябва да се слее със САЩ: 
Повторно избраният президент на САЩ Доналд Тръмп написа в своята социална мрежа, че след оставката на канадския премиер Джъстин Трюдо е в интерес на Канада да стане „51-вия щат на САЩ“, съобщава БТА.„Ако Канада се обедини със САЩ, няма да има мита, данъците ще паднат драстично и Канада ще бъде в пълна безопасност от заплахата от руските и китайски кораби, които постоянно я заобикалят. Заедно – каква велика държава може да бъде!“ написа Тръмп в „Трут соушъл“.

Title Две коли се удариха на пътя Самоков – комплекс „Мальовица“, има ранени: 
Към 16:00 часа по пътя Самоков – курортен комплекс (к.к) „Мальовица“ край разклона за село Мала църква е станала катастрофа между джип и лек автомобил „Голф“, това съобщиха от пресцентъра на МВР, цитирани от БТА .Водачът на джипа е шофирал посока Самоков. Той е превозвал в ремарке моторна шейна, която се е изплъзнала от ремаркето и се е ударила в насрещно движещия се „Голф“.В резултат на удара са пострадали шофьорът и пътникът в лекия автомобил.На мястото на пътнотранспортното произшествие пристигнаха екипи на полицията. Движението се осъществява в едната лента, като автомобилите изчакват, за да преминат.

Title Откриха тялото на още един бежанец: 
Още едно тяло на бежанец е открито в района на село Оман от „Гранична полиция“, предаде БТВ. Според документите на мъжа, той е пакистански гражданин.В предаването „Защо, господин министър?“ Атанас Илков категорично отхвърли обвиненията към гранична полиция, че не реагира на сигналите за бедстващи бежанци.Ловци от странджанското село Зидарово се натъкват на група мъже по време на лов този уикенд. „Видях едни уплашени очи на измръзнали хора и ме хвана страх и мен. И това беше, нищо повече. Те си тръгнаха по техните пътеки, аз по моите и така. Към 20 човека бяха“, разказва един от ловците.Следи от нелегално преминаващи намираме също в полуразрушени къщи в селата. „Даже ги хранихме тук на площада, хляб им купувахме от магазина, водички, безалкохолно“, казва Тодор Бимбалов.
 
От фондацията „Мисия Криле“ продължават да поддържат тезата си, че граничните полицаи бездействат за бедстващите бежанци.„От 01:35 ч. на 27 декември до 5:58 ч. сутринта межди 2 и 11 минути са самите разговори с дежурните. Ние имаме тези записи и от тях е много ясно, че информацията, която се подава в публичното пространство не е достоверна“, обясни Диана Димова, председател на УС на фондацията.В предаването „Защо г-н министър?“ Атанас Илков категорично отхвърли обвиненията. „Това са безпочвени обвинения, казвам го с цялата си отговорност. И защо са безпочвени? В конкретния случай на 27-и ние сме получили 2 сигнала, за това, че на определени координати има мигранти. Мигновената реакция на колегите и пристигайки на място такива не установяват. На следващия ден – 28 и 29 имаме още 4 сигнала с други координати. На тези координати тогава колегите установяват 3 трупа“, обяснява той.За три от намерените тела вече са образувани отделни разследвания, уточниха от прокуратурата. Две от телата са идентифицирани.

Title Огнян Минчев с УДАРЕН КОМЕНТАР: Преговорите за правителство ще бъдат продължени с определени уговорки, което ще се случи през следващите няколко дни: 
Основните препъникамъчета пред споразумението за обща коалиция са спешните промени в Закона за съдебната власт, които според "Демократична България“ трябва да сложат бариера пред избора на Борислав Сарафов. От разрешаването на проблемите, свързани с този казус, ще зависи и окончателният успех или неуспех на преговорите. Това каза политологът проф. Огнян Минчев в ефира на Радио "Фокус“.Официалната причина за прекратяването на преговорите между четирите политически сили е кандидатурата на Росен Желязков за премиер и несъгласието от страна на "Демократична България“, отбеляза той. "Но доста наблюдатели посочиха, че този въпрос едва ли е оставен да бъде дискутиран в последния момент и че може би има допълнителни проблеми, свързани с договарянето на определени постановки от Закона за съдебната власт, свръзани с избора на главен прокурор. На мен ми се струва, че постигането на споразумение по личността на министър-председателя е по-лесна, по-възможна за разрешаване задача, въпреки че границите за отстъпление от страна на ГЕРБ-СДС не са безкрайни“, коментира проф. Минчев.Според него блокирането на процеса по избор на главен прокурор чрез светкавични законодателни промени, които ще бъдат оспорвани пред Конституционния съд, не е най-удачният инструмент за разрешаване на въпроса с личността на новия главен прокурор. "Българските политици отново се замотават в някакви свои специфични представи за разрешаването на тези ключови проблеми, които представи в крайна сметка се оказват доста илюзорни“, коментира политологът.Според него преговорите за формиране на редовно правителство ще бъдат продължени при определени условия и с определени уговорки, което ще се случи през следващите няколко дни."Ако някой е очаквал тези преговори да вървят толкова гладко, той очевидно не наблюдава внимателно. Ситуацията е прекалено сложна и напрегната, за да можем да очакваме някакво безконфликтно постигане на споразумение. Официално прекратяване на преговорите няма – няма изявление на Бойко Борисов, нито потвърждаващи изявления от страна на останалите участници в преговорите“, посочи проф. Минчев.

Title Георги Харизанов с интересна аналогия: Един от слабаците казва на най-добрия отбор, че не може да участва със звездите си в националния. Защото така!: 
Футбола с политиката сравни анализаторът Георги Харизанов, за да обясни максимално простичко това, на което ставаме свидетели в последните месеци."Претенциите на ППДБ за премиер са изключително забавни. Лесни примери се дават през футбола. Как съдим дали един политик е добър или не? По негова статистика – дали е на терен, дали е резерва, дали е в парламента или извън него. При политиците статистиката са изборите - доверието, което са получили от избирателите, рейтингите...В момента от един от по-слабите отбори казват на най-добрия отбор, че не може да участва с най-добрите си играчи в националния отбор. Защото така! Защото това не се харесва на по-малките отбори, които не искат да участват в националния отбор, ако най-добрият участва с най-добрите си играчи. А всички ние имаме интерес от силен национален отбор, нали така?", заяви Харизанов в ефира на "Нова нюз".Той коментира и напъните на ПП и ДБ да овладеят прокуратурата."Има един дълбок проблем, който не може да намери решението си в българското общество и политика. Когато е удобно, определени хора от т.нар. демократично общество, не ги иронизирам изобщо - вероятно са интелигентни и с висока политическа култура, повдигат със страшна сила въпроса с принципа на разделение на властите. В момента се говори, че Борисов трябва да се откаже от Сарафов.Политиците от 1-2-3 партии трябва да се откажат от този главен прокурор и да кажат на Прокуратурата да си избере друг. Това е прегазване на принципа на разделение на властите. Аз съм последният човек който може да бъде заподозрян в симпатии към Борислав Сарафов, поради моята лична история с прокуратурата. Изборът на Сотир Цацаров бе първият, който разгоря страстите. От тогава насам не може да се намери отговор на въпроса с разделението на властите. За пореден път очакваме от законодателната власт да се намеси пряко в работата на съдебната власт. И принципът за разделение отива по дяволите", добави Харизанов.

Title Блинкен: Уверен съм, че в Газа ще има примирие: 
Държавният секретар на САЩ Антъни Блинкен заяви, че е „уверен“, че може да бъде постигнато прекратяване на огъня в Ивицата Газа преди или след 20 януари, когато Доналд Тръмп трябва да наследи президента Джо Байдън.Блинкен, който през миналата година многократно и безуспешно се опитваше да посредничи за прекратяване на огъня между Хамас и Израел, подчерта, че администрацията на Байдън „ще работи всяка минута от всеки ден“ до края на мандата си, за да постигне споразумение за заложниците.„Много ни се иска да прехвърлим финалната линия през следващите две седмици“, каза Блинкен пред репортери по време на посещение в Сеул, цитиран от АФП.„Ако не успеем да я прехвърлим през следващите две седмици, уверен съм, че тя ще бъде завършена в някакъв момент, надявам се по-скоро рано, отколкото късно“, добави той.„Когато това стане, то ще бъде въз основа на плана, който президентът Байдън представи и който на практика целият свят подкрепя“, заключи държавният секретар.Новоизбраният президент Доналд Тръмп, който встъпва в длъжност на 20 януари, обеща още по-силна подкрепа за Израел и предупреди Хамас за „ада, който ще плати“, ако не освободи израелските заложници.На 5 януари официален представител на Хамас посочи, че групировката е готова да освободи 34 заложници в „първата фаза“ на потенциална сделка с Израел, който заяви, че косвените преговори са възобновени в Катар.Блинкен увери, че е налице „засилен ангажимент“ от страна на Хамас за постигане на сделка, но че той все още не е завършен.

Title В Сакара откриха гробница на древноегипетски царски лекар отпреди повече от 4000 години: 
Френско-швейцарска археологическа експедиция е открила гробницата на придворен лекар, наречен “Тити Наб Фу”, от времето на Старото царство, обяви Министерството на туризма и на паметниците на културата на Египет.Изумителната находка, скрита в продължение на хилядолетия в пясъците южно от разкопките в некропола Сакара край Кайро, предоставя информация за живота и наследството на уважаван лекар, работил по времето на владетеля Пепи Втори от Шестата династия на Древен Египет, която продължава от около 2305 до 2118 г. пр.Хр.Гробницата е мастаба - изградена във формата на пресечена пирамида. Изображенията в нея свидетелстват за многостранната личност на собственика ѝ, а множеството титли - за високото му положение в обществото.Освен като главен лекар на двореца, той е служил като свещеник и жрец на богинята Серкет, която владее силите да лекува отровни ужилвания и ухапвания. Имал е опит в стоматологията и е ръководил използването на лечебни растения.Археолозите са открили следи от проникване на крадци в гробницата, но за щастие те не са повредили изящната украса. Прави впечатление издълбана в една от стените "магична" или водеща към отвъдния живот врата, която е богато изрисувана в ярки цветове. Таванът е боядисан така, че да възпроизвежда внушителния външен вид на червен гранит.

Title Жената, синът и баджанакът на министър Милошев в нов сериал на БНТ, той е продуцент (Снимки): 
„Всичко за сина ми“ е последният сериал с негово участие, чиято премиера бе на 5 януари и ще се излъчва всяка неделя по БНТ.В продукцията участват още Христина Апостолова, Петър Милошев, Рая Пеева, Моню Монев, Янина Кашева, Ириней Константинов, Недиляна Павлик, Христо Пъдев… Режисьор е Павел Г. Веснаков.Проектът излиза със сериозна заявка за един по-различен сериал с по-високо качество от останалите родни теленовели, пускани до този момент.Дотук едно е сигурно – сюжетът определено не отстъпва по нищо на драматичните истории от Латинска Америка, но не дотолкова със заснетия материал, колкото със случващото се зад кадър, което остава скрито от зрителите, които очакваха да го видят на екран с такова нетърпение.Защото, както се оказва – главните действащи лица във „Всичко за сина ми“ са оплетени в шуробаджанашки връзки - или са роднини, или са били роднини, или са... баджанаци.Като започнем от актьора в главната роля – Димитър Рачков, чиято партньорка в сериала – Христина Апостолова, играе бившата жена на героя му. Тя му е бивша жена и в живота. Двамата имат син – Димитър-младши.Във „Всичко за сина ми“ героите им също имат общо дете, чиято роля се изпълнява от Петър Милошев. Той е истински син на Христина в живота, а баща му е мъжът, заради когото тя изостави Рачков преди години – Евтим Милошев, понастоящем служебен министър на туризма. Последният пък е продуцент на сериала, в който главна роля играе баджанакът му Рачков.Така изведнъж се оказва, че комик №1 играе бивш на бившата си, детето му го играе нейното дете, а съпругът на главната актриса -  Милошев, командва парада.„И това се случва в държавната телевизия, издържана с нашите данъци. Дали няма конфликт на интереси“, питат в социалните мрежи.„Филмовият проект е бил одобрен и сниман много преди Евтим Милошев да стане министър“, контрират запознати.Така или иначе шуробаджанашкият проект е факт. Дано поне оправдае големите очаквания.„Ние сме истински турски, не, индийски сериал“, сам сподели в края на миналата година Димитър Рачков пред племенницата на бившата си, която има собствено интернет предаване, като допълни, че напук на всичко те имат много хармонични отношения помежду си, които са изградени в името на щастието на замесените в сложното им семейство деца.Братята Митко-младши и Петър са отраснали заедно и имат силна връзка, която явно се е прехвърлила и към Митко-старши.„Петър ми е страхотна слабост. Имаме необяснимо силна връзка с това дете, обичам го“, каза с усмивка Рачков по повод детето на бившата му и негов екранен партньор.
Сериалът „Всичко за сина ми“ е създаден по идея на продуцента Евтим Милошев. Главен сценарист на романтичната драма (12 епизода x 54 минути) е жена му Христина Апостолова.„Това е по-различен сериал и се надяваме зрителите да го оценят. В последните години филмопроизводството на БНТ се развива, правим сериали и филми, които са много гледаеми, много интересни, до голяма степен специализирани и по-нишови. Мисля, че това е бъдещето за сериалите и за телевизията“, каза генералният директор на БНТ Емил Кошлуков.„Тази роля е много по-различна от всичко, което съм правил през целия си живот, от образа, в който хората са свикнали да ме виждат. Силно се надявам да оправдая доверието. Скоро не съм се вълнувал толкова – нито преди предаване, нито преди представление“, сподели на представянето на сериала Димитър Рачков.„Изследвайки този процес, разбрах, че се завъртаме в кръг и стигаме пак там, откъдето сме тръгнали, защото всяка грешка се повтаря, докато не си научиш урока. Разбрах, че децата могат да продължат да мечтаят, ако родителите не им пречат за това“, каза от своя страна Христина Апостолова.Сериалът оставя зрителите с чувство на обърканост дали ще гледат нещо измислено, или този проект не е един вид документален разказ за живота на всичките замесени и играещи в него.Едно е сигурно – в момента всички говорят за сериала и той се очертава като следващия голям хит на телевизията майка от „Под прикритие“ насам.Рачков на снимките на сериала с бившата си жена Христина, настояща на МилошевРая Пеева, Рачков и вече порасналият Петър Милошев, син на Христина Апостолова и Евтим Милошев, на премиерата на "Всичко за сина ми"

Title Полицейска спецоперация започва в Перник: 
По нареждане на директора на пернишката полиция - старши комисар Милчо Милчов, ще се извършват проверки за спазване на обществения ред от непълнолетни лица. Причината е заради зачестилите сигнали за деца, които нарушават обществения ред на територията на магазин, част от голяма верига супермаркети, в града."Последният сигнал е от края на миналата седмица", уточни Алексов. "Няколко деца са хвърляли по автобус снежни топки и ледени късове в района на хипермаркета. Тогава е възникнал конфликт между тях и пътниците в превозното средство. Пътниците са слезли от автобуса и са потърсили отговорност от децата", каза още говорителят на ОД на МВР в Перник."Децата заявиха, че две от тях са били ударени по време на спречкването", уточни Алексов.Служители на Второ районно управление са установили всички, които са пътували в автобуса, в посока столицата. Трима от тях са били задържани, за да се изясни тяхното съпричастие към инцидента."Всички деца, които са присъствали на конкретната случка, също са установени, извикани са и техните родители. Започната е преписка във Второ районно управление относно връзката с този инцидент и многократните сигнали, които са били подавани дни преди това за група деца, които нарушават обществения ред в магазина", каза още Венцислав Алексов.Говорителят на полицията в Перник съобщи, че са били подавани многократни сигнали от охраната на веригата хипермакети, че непълнолетни нарушават обществения ред. Служители на Второ районно управление в квартал „Изток“ са установили, които са те, родителите са били уведомени, с тях е работено и в Детска педагогическа стая.Групата е от осем момчета на възраст от 14 до 18 години. Родителите и училищните ръководства са уведомени, с децата работят психолози.

Title ЧЕРНА СТАТИСТИКА! Средно по 40-50 земетресения стават на година в България: 
На територията на съседните ни Гърция и Турция се наблюдава доста по-силна активност, част от която се усеща и у нас, което според специалиста е в рамките на нормалното, тъй като те попадат в Средиземноморската сеизмична зона, втората по активност в света."В Гърция през изминалата година се наблюдават по-интензивни събития в района на полуостров Халкидики – има много събития, които са с магнитуд до 4,5-5, а по-силните събития през изминалата година с над 5 по скалата на Рихтер са регистрирани в областта на остров Крит,“ обясни тя и добави, че изключително важна за нас е сеизмична зона Вранча, тъй както там събитията се случват в много голяма дълбочина и се усещат в по-голяма част от Северна България.В България има 5 сеизмични зони: сеизмогенни зони София, Кресна, които са свързани, Шабла в района на Балчик и Варна, Маришката зона, в която влиза Пловдив и Горна Оряховица. "Във всяка една от тези зони са се реализирали силни земетресения, като ретроспекцията от 1901 до 1928 г. показва, че на нашата територия са регистрирани 5 земетресения с магнитуд над 6.5. Земетресение в района на Кресна от 1904 г. е най-едно от най-силните земетресения за континентална Европа през ХХ век. Това са основните точки, които биха могли да се обособят като сеизмично по-опасни, но те не си взаимодействат помежду си и няма как една структура да спомогне за раздвижването на друга,“ категорична е тя.Много е трудно да се правят краткосрочни сеизмологични прогнози, посочи още доц. Райкова, като обясни, че в Националния институт по геофизика, геодезия и география се изготвят сеизмични сценарии, които са за по-големи периоди – какво се очаква ако се реализира силно земетресение например в по-големите градове на България. "Тези прогнози и т.нар. сценарии, които правим, са изключително важни и са много полезни, тъй като те показват кои са слабите страни на строителството и какви могат да бъдат последствията. Те са много полезни и помагат да предотвратим поне част от това, което може би ще се случи след реализацията на едно такова силно земетресение.“

Title Зеленски се моли за покана да присъства на церемонията по встъпване на длъжност на Тръмп: 
Зеленски уточни, че няма как да отиде във военно време, освен ако не получи лична покана от Тръмп, след което използва случая, за да поздрави републиканеца за „впечатляващата“ му победа на изборите.Бих искал да присъствам, разбира се. Ще преценя и според това как се развива ситуацията на фронта тогава, защото има много трудни моменти, ескалации, ракетни удари и т.н. Но честно казано, не мога да отида по време на война, освен ако президентът Тръмп не ме покани лично, коментира Зеленски пред Фридман.На въпрос от 16 декември към Тръмп дали обмисля да покани президента на Украйна, новоизбраният американски президент заяви, че „ако Зеленски реши да дойде, той ще се радва да го посрещне“, но не му е изпращал персонална покана за събитието.На 12 декември говорителят на Кремъл Дмитрий Песков каза, че руският президент Владимир Путин също не е получил покана да присъства на инаугурацията. Такава обаче е получил президентът на Китай Си Цзинпин, но той е отказал да уважи лично мероприятието, като за сметка на това Пекин ще изпрати висши дипломати, припомня Нюзуик.

Title Макрон: Ако искат мир, украинците ще трябва да проведат разговори по териториалните въпроси: 
Украинците трябва да проведат реалистични разговори по териториалните въпроси, за да намерят решение на конфликта, предизвикан от руската инвазия. Това заяви днес френският президент Еманюел Макрон цитиран от Франс прес.„Украинците трябва да проведат реалистични дискусии по териториалните въпроси и само те могат да ги водят“, каза Макрон в реч пред френските посланици, командировани по целия свят, с които се срещна днес в Елисейския дворец.Изказването на Макрон идва на фона на неблагоприятните за Киев обстоятелства на терен - в момент, когато Русия, която е завладяла около 20% от Украйна. Освен това Москва увеличава завзетата украинска територия в източната част на страната, отбелязва БТА.Европейците ще трябва да изградят гаранции за сигурността на Украйна. Съединените американски щати трябва да ни помогнат да променим характера на ситуацията и да убедим Русия да седне на масата за преговори, добави той.Макрон подчерта, че новият американски президент Доналд Тръмп сам знае, че САЩ нямат шанс да спечелят нищо, ако Украйна загуби. Според Макрон капитулацията на Украйна няма да е добра за европейците и американците. Френският президент смята, че доверието в Запада ще бъде разбито, ако се стигне до компромис поради умората от конфликта.Няма да има бързо и лесно решение в Украйна, предупреди Макрон, тъй като мащабният конфликт, предизвикан от Русия през февруари 2022 г., навлиза в четвъртата си година.Завръщането на Тръмп в Белия дом, след като обеща да сложи бърз край на войната, без да уточнява как ще го постигне, от седмици разпалва спекулации относно условията за бъдещи мирни преговори. Киев се надява на решителни действия от страна на Тръмп, но се опасява и че американската подкрепа може да намалее, тъй като новоизбраният президент многократно е критикувал финансовия мащаб на помощта на САЩ за Украйна.Русия ускори напредъка си в Източна Украйна, като в края на 2024 г. постигна най-значителните си успехи на бойното поле, които са съпоставими само с първите седмици на инвазията. От своя страна Кремъл отхвърли идеята за прекратяване на огъня. Русия настоява Украйна да сложи оръжие, да отстъпи четири частично окупирани от руснаците региона, в допълнение към анексирания през 2014 г. Крим, както и да се откаже от членството си в НАТО. Тези условия са неприемливи за Киев, припомня АФП.

Title Илон Мъск с първа реакция на оставката на Трюдо в Канада: 
2025 година изглежда добра!, възкликна Илон Мъск, минути след като премиерът на Канада Джъстин Трюдо обяви, че ще подаде оставка. В момента на публикацията извънредният брифинг на вече министър-председателят в оставка на Канада все още продължаваше.Милиардерът, сподели пост в социалната си мрежа Х с краткия, но многозначителен коментар "2025 година изглежда добра!". Самата публикация на потребителя гласи: "Тръмп спечели. Трюдо подаде оставка. Кийр Стармър беше разкрит. Найиб Букеле намали престъпността с 95% в Салвадор. Хавиер Милей създаде първия излишък от 2008 г. насам в Аржентина. Мъжествеността се завръща. Великите мъже са във възход. И точно навреме. Ще ни потрябват".Илон Мъск, заедно с друг милиардер, Вивек Рамасвами, е посочен от Доналд Тръмп да ръководи отдела за правителствена ефективност - агенцията, насочена към свиване на размера на правителствения апарат и съкращаване на разходите.

Title Политолози с ЕКСПРЕСНА ПРОГНОЗА за провала на преговорите: Борисов като най-опитен играч разбира, че нещо трябва да се промени и така не може да продължава - големият въпрос е как ще се реши кризата: 
Диалогът счупи поведението на политическите формации в месеца предхождащ преговорите. Политическите лидери започнаха с това колко нелегитимни са всички присъстващи в този парламент и завършиха с избор на председател на НС. Мен лично ме е срам от поведението на политиците. Демокрацията функционира в ситуацията на разговори, дори да се мразим. Тук няма невинни. Това каза политологът Христо Панчугов в ефира на БТВ.Големият въпрос, който продължава да стои е как изглежда решението на тази криза от гледна точка на политиците. До какво води това тяхно поведение? Разговорът за правителство очевидно вече е извън, добави той.Разговор ние не видяхме. Имитацията е думата, която аз бих използвал. Може би сме на полувремето. Цената на взривяването на всякакви възможности за разговори, е много притеснителен. Тези хора направиха всичко възможно да ни убедят, че начинът, по който са се озовали в парламента е незаконен, контрира политологът Любомир Стефанов.Те очевидно си нямат доверие и не знаят как да го създадат. Темата за премиера е претекст. Цената на това да не намерят път един към друг ще бъде очевидното им самобламиране. Очевидно ще трябва да дойдат други, които могат да бъдат политически представители и могат да си общуват, посочи Стефанов.Любомир Стефанов заяви, че президентът Радев тепърва ще се развихри. Колкото повече политиците се компрометират, той толкова повече стърчи като нещо нормално. Борисов като най-опитен разбира, че нещо трябва да се промени и така не може да продължава.Политологът Теодор Славев подчерта, че е ясно, че това управление ще е много тежко. Нашите политици демонстрират его.

Title Проф. Ива Христова: Грипът ще набира скорост: 
В известна степен има по-малък брой заболели от грип, като за други заболявания като скарлатина и варицела също има намаление. Бавно и постепенно грипът ще набира скорост. След средата на януари месец циркулацията на грипа ще е по-силна, като ще продължи до средата на февруари месец. Много по-вероятно да се разболеем от грип - 10 пъти по-вероятно, отколкото от ковид. Това заяви директорът на Националния център по заразни и паразитни болести проф. Ива Христова пред БНТ.Към момента за България доминира АH3 на грип А, а от останалата половина са от АH1 и тип B на грипа. Все още е рано да се анализират данни, като предстои в следващите седмици да има повече информация. Христова подчерта, че е важно всяка година да се поставят ваксини срещу грип, като отчете, че има повишаване на броя на поставените ваксини за грип, но отново се оказват недостатъчни. Това е една хубава тенденция, като още повече има национална програма, показваща ваксинациите на деца и възрастни хора над 65-годишна възраст, посочи тя."Ваксинираните лица или не боледуват или не стигат до усложнения от грип", категорична бе проф.  Ива Христова.Тя призова пациентите, които се заразят с грип, да не се лекуват с антибиотици, а с антивирусни препарати.Проф. Ива Христова отчете, че за миналата година има с 50% повишение на ротавирусните заболявания. Причината - липса на хигиена и недостатъчно добре миене на ръцете от децата и възрастните.От думите ѝ стана ясно, че заболяванията от ковид намаляват с всяка изминала седмица.

Title От последните минути: Либералът Трюдо подаде оставка като премиер на Канада: 
"Знаете, че съм боец и винаги съм бил мотивиран от това, което е най-доброто за канадците. Парламентът от месеци е парализиран. Всяка сутрин, когато се събуждах като министър-председател, се събуждах с усмивка и бях вдъхновен от издръжливостта, щедростта и решителността на канадците", каза Трюдо в началото на брифинга, а след това преведе встъпителната си реч от английски на френски език."По време на празниците също така имах възможност да помисля и имах дълги разговори със семейството си за нашето бъдеще и ще ви кажа това, което казах на децата си снощи на вечеря - възнамерявам да подам оставка като партиен лидер като министър-председател, след като партията избере следващия си лидер чрез силен национален конкурентен процес", заяви Трюдо.Трюдо продължи брифинга си, подчертавайки, че затова страната се нуждае от нова сесия на парламента и камарата ще бъде отложена до 24 март.Той увери, че е развълнуван да види процеса, който ще го замени и ще се разгърне в следващите месеци. Той напомни, че неговата Либерална партия е избрана за трети път през 2021 г., за да укрепи икономиката след пандемията и да защити интересите на Канада, и казва, че това е работата, която той и неговата партия ще продължат да вършат.Според Трюдо Канада е по-добра държава, отколкото когато той встъпи в длъжност като министър-председател през вече далечната 2015 година, а неговото правителство е накарало икономиката да работи за всички, а не само за малцина като е намалило бедността и е привлякло повече хора в работната сила.Какво се случи по-раноАко Джъстин Трюдо подаде оставка днес, вероятно той ще остане на поста си на министър-председател, докато не бъде избран негов наследник, предположи по-рано CBC News.Изчакването неговата либерална партия да избере заместник може да отнеме месеци. Това означава, че той все още може да бъде на поста си, когато Доналд Тръмп встъпи в длъжност в САЩ след две седмици – като бъдещият президент заплаши съседа на Америка с високи мита през последните месеци. Възможно е също така либералите да назначат временен лидер, който да заема поста до края на състезанието. Една от основните теми на разговор в канадската политика през последните седмици беше как Доналд Тръмп ще повлияе на отношенията между двете страни.В своето коледно послание, публикувано онлайн, Доналд Тръмп, който вече ще бъде встъпил в длъжност като президент на САЩ след две седмици, предложи САЩ да поемат контрола над Канада, Гренландия и Панамския канал.Той също така се подигра на Джъстин Трюдо като "губернатор" и повтори предложения, че страната може да бъде превърната в американски щат - след подобни коментари, направени през последните седмици, припомня BBC."Ако Канада стане нашият 51-ви щат, техните данъци ще бъдат намалени с повече от 60%, техният бизнес веднага ще се удвои по размер и те ще бъдат военно защитени, както никоя друга страна в света", написа той.Политическата нестабилност в Канада идва в момент, в който страната е изправена пред редица предизвикателства и не на последно място икономическата заплаха, отправена от бъдещия президент на САЩ Доналд Тръмп, който встъпва в длъжност на 20 януари.Тръмп се зарече да наложи мито от 25% върху канадските стоки, ако страната не осигури споделената си граница срещу потока от незаконни мигранти и незаконни наркотици - налог, който икономистите предупреждават, може да бъде пагубен за Канада, припомня BBC."Сериозното предизвикателство", което това представлява, беше посочено в писмото за оставка на финансовия министър Кристия Фрийланд, която внезапно напусна поста в средата на декември, заявявайки, че не е сигурна дали Трюдо е приел заплахата достатъчно сериозно.Джъстин Трюдо ръководи Либералната партия на Канада от 2013 годинаДжъстин Трюдо ръководи Либералната партия на Канада от 2013 г. и е министър-председател от 2015 година. Той беше изправен пред призиви да подаде оставка от все по-голям брой свои депутати на фона на лоши резултати в проучванията на общественото мнение. Трюдо беше подложен на повишен натиск, след като финансовият му министър подаде оставка през декември заради политически сблъсък.Няма официален начин партията на Трюдо да го отстрани, ако той иска да остане, съобщава Sky news, правейки паралел със ситуацията във Великобритания, където това е възможно. Въпреки това, ако членовете на неговия кабинет и голям брой депутати го призоват да си тръгне, той може да заключи, че позицията му е несъстоятелна.До месец октомври в Канада трябва да се проведат избори, като се очаква либералите да загубят тежко от официалната опозиция консерватори.

Title ЕК коментира посрещането на германската външна министърка в Сирия: 
Освен това на снимки, направени по време на официалното им посещение, местни медии, свързани с ислямистката групировка, заличиха образа на Бербок.Говорителят добави, че двамата министри ще докладват за резултатите от визитата си, като властите в страната ще бъдат оценявани по действията, а не по думите им.

Title МРЕЖАТА ГЪРМИ за провала на преговорите: Въпреки овулацията на професионалните политици от "Демократична България", ГЕРБ отново ги препикаха и захвърлиха в политическото небитие: 
Политически анализатори коментират във Фейсбук новината, че ГЕРБ прекрати преговорите за съставяне на правителство, след като от "Демократична България" отхвърлиха двете им предложения за премиер - Бойко Борисов и Росен Желязков.Борислав ЦековРеакцията на ГЕРБ е правилна! Не може да има друга реакция, когато срещу себе си в едни преговори имаш хора, които не отчитат реалностите, въобразяват си политическа тежест и значение, каквито нямат и на тази основа системно не зачитат вота на мнозинството от избирателите. ГЕРБ е направил вече прекомерно много компромиси. Прекомерно! За повече няма никакво място. Време е за компромиси от другата страна - реципрочно прекомерни! Ако не - избори и тези, които не правят компромиси в името на съставянето на редовно правителство, ще си получат оценката от гражданите. Простичко е!Стефан ТашевДБ изпуснаха последният влак. И той замина преди малко. Съдебна рИформа няма да има и Гнома няма да кадрува в службите. Заедно с Кирил Петков краят им е близо, даже по-близо отколкото си мислят. Това се случи и с намесата на абдикиралият Върховен жрец на съдебната рИформа Христо Иванов.Михаил КръстевВъпреки незаменимите сесии на Радан Кънев във фейсбук…
Въпреки десетките снимки на усмихнатите “преговорни екипи”…
Въпреки овулацията на професионалните политици от Демократична България…
ГЕРБ отново ги препикаха и захвърлиха в политическото небитие, вече за четвърти път.
Спорно е дали мазохизмът или идиотизмът надделяват в тази коалиция.Методи ЛаловЯсно е, че Борисов прекрати преговорите за правителство, за да засенчи новината с вселенска значимост, че Кирил Петков не е взимал наркотици в последните 4 месеца.Ако не това е причината, то провалът (засега) на преговорите вероятно се дължи на това, че Алексей Петров - Трактора не е между живите и не може да събере сглобкаджиите в някой манастир. Без него Татко Петко е немощен.

Title Мозъчен и белодробен оток причинил смъртта на 6-годишното дете от Разлог: 
Под ръководството на Районна прокуратура - Благоевград, Териториално отделение – Разлог, се водят действия по разследване за смъртта на 6-годишно дете.Към настоящия момент е установено, че родителите на починалото дете – Р.Ч. и Н.О., живеели в апартамент в гр. Разлог.Около 16,00 ч. на 04.01.2025 г. бащата се прибрал в жилището. По същото време малолетният му син бил в спалнята, като използвал мобилен телефон, а майката на детето се намирала в хола.Р.Ч. легнал до сина си и заспал. Събуждайки се след около час и половина, мъжът забелязал, че детето лежи неподвижно, а единият му крак посинял. Опитал да го събуди.С автомобил на съсед го транспортирал до Филиала за спешна медицинска помощ в гр. Разлог, където била констатирана смъртта на момчето.В хода на разследването е извършен оглед на местопроизшествие в дома на родителите на починалото дете, при който не са констатирани обстоятелства, сочещи за упражнено насилие.Назначена е съдебномедицинска експертиза и е извършена аутопсия на трупа. Според предварителното становище на лекар от Клиника по съдебна медицина и деонтология при Университетска многопрофилна болница за активно лечение „Александровска“ ЕАД, смъртта на детето се дължи на мозъчен и белодробен оток.Разследването по досъдебното производство продължава под надзора на Териториално отделение – Разлог.

Title САМО В ПИК: Лена съсипана и угрижена след празниците - май е време да си даде имунитета (СНИМКИ): 
Най-главната опълченка на "Продължаваме промяната" по принцип не държи на външния си вид, но по-рано днес фоторепортерите на ПИК я засякоха край софийския й дом съвсем мрачна и сякаш доста угрижена.А и има за какво. Преди депутатите да се разпуснат Лена обяви пред журналисти, че ще се откажа от имунитета си и без той да стига до гласуване в зала, но ще направи това през празниците.Те пък вече отминаха и в сряда е първият работен ден на парламента за Новата година. Тоест Ленчето, ако държи на думата си, всеки момент и следвало да изпълни обещанието си.Припомняме, че на 9 декември Софийската районна прокуратура предложи на изпълняващия функциите главен прокурор Борислав Сарафов да поиска имунитета на Бориславова като народен представител от "Продължаваме промяната-Демократична България".Разследването срещу Лена е свързано с образувано производство по отношение на сдружение "Да запазим Корал" и е свързано с потвърдена неистина в писмено съобщение, изпратено от нея до Агенцията по вписванията за освобождаването на Кирил Петков от длъжността член на УС на сдружението.Облечена от глава до пети с тъмни дрехи, с привързана на две-на три коса и без капка грим по лицето си, Бориславова напусна семейното жилище. Докато вървеше към колата си, не откъсна поглед от мобилния си телефон. От квартала си Лена се отправи в посока центъра на София, където на бул. "Цар Освободител" се помещава офисът на "Промяната".Нищо чудно там днес да е имало сбирка след провала на преговорите между ГЕРБ-СДС и ДБ, на която мозъчният тръст на ПП да съчини следващите си ходове.

Title НИМХ с ЕКСПРЕСНА НОВИНА: Изминалата 2024 година е била най-топлата от 1930 г. насам: 
Изминалата година е била най-топлата за България от 1930 година насам. Това сочи анализ на Националния институт по хидрология и метеорология.Температурата е била с малко над 2 градуса по Целзий над климатичните норми.Лятото на 2024 г. е било най-горещото, регистрирано досега. Юни е най-топлият за последните 96 години, а през юли и август страната ни била обхваната от поредица горещи вълни.В района на Сандански през юли са регистрирани рекордните до момента 9 поредни дни с максимална температура на въздуха над 40°C.

Title Значителен спад на продажбите на електромобили в Германия през 2024 г.: 
Продажбите на нови автомобили, задвижвани с батерии, са спаднали с 27,4% в Германия през миналата година, показват официални данни. Кризата засегна водещата автомобилна индустрия на страната.Общо 2,8 млн. нови превозни средства са били регистрирани в най-големия автомобилен пазар в Европа през 2024 г. Това е с 1% по-малко от предходната година, съобщи федералният транспортен орган KBA.От тях само 380 609 са били електрически коли, което се равнява на пазарен дял от 13,5%, предаде АФП.Слабите стойности на продажбите представляват “загубена година за електромобилността”, заяви анализаторът на EY Константин Гал.След години на растеж търсенето на автомобили, захранвани с батерии в Германия е загубило инерция след оттеглянето на държавните субсидии в края на 2023 г., предаде БГНЕС.Високите цени на новите модели на електромобили, неравномерната инфраструктура за зареждане и ограниченият пробег също са възпрели много потребители да изберат автомобили с батерии.Спадът на продажбите на автомобили с батерии подчертава предизвикателствата, пред които е изправена цялата автомобилна индустрия в Германия.Секторът се бори с по-слабото търсене и проблемното преминаване към електрически коли. Миналата година производителите и доставчиците обявиха множество съкращения на работни места.Кризата в автомобилната индустрия се превърна в политически въпрос преди изборите на 23 февруари.Някои критици свързват общото икономическо неразположение на Германия с принудителното преминаване към електрически превозни средства, което според тях е подкопало производителите на автомобили.Най-голямата икономика в Европа изглежда, че през 2024 г. ще запише втора поредна година на рецесия, а перспективите за 2025 г. не са много по-положителни.“За да се даде нов тласък на продажбите, са необходими силни импулси, включително по отношение на цените”, обясни Гал.Според него една нова програма за подпомагане би могла да даде “значителен тласък” на продажбите на електромобили.Слабите перспективи за икономиката като цяло означават, че производителите на автомобили не могат да се надяват на нещо повече от “леко увеличение” на продажбите през следващата година, смята той.

Title Разкриха кой е довел Веласкес в София: 
Мениджърът Милко Бански е в основата на идването на Хулио Веласкес в Левски.Той е предложил испанеца на ръководството на сините, а след това е участвал и в преговорите.Агентът присъства и на заключителните разговори между двете страни на "Герена".На испанския пазар силен е Лъчезар Танев, който е приятел с мажоритарния собственик на Левски Наско Сираков.Очакваше се именно той да доведе наставник на сините, но това не се случи, писа "Гонг".

Title Хванаха шофьор на автобус с положителна проба за канабис и метадон: 
Случаят е от вечерта на 5 януари, когато на главен път 1-8 автопатрул спира за проверка автобуса.При тестване пробите на водача били положителни и реагирали на двата вида наркотици. Мъжът е задържан за срок до 24 часа.По случая е образувано бързо производство. Разследването продължава.

Title Ето какви са симптомите на новия китайски вирус: 
Човешкият метапневмовирус идва със симптоми, подобни на банална и съвсем обикновена настинка. Често причинява инфекции на горните дихателни пътища, но това, което го прави особено опасен е, че понякога може да причини инфекции на долните дихателни пътища като пневмония, бронхиолит, астматични пристъпи или да влоши хроничната обструктивна белодробна болест (ХОББ).Най-уязвими към човешкия метапневмовирус са децата до 5-годишна възраст (особено под 2 годинки и новородените), възрастни над 65 години, хора с хронични заболявания, както и такива с проблеми с дишането или отслабена имунна система.Заразяването става чрез директен контакт с болен или от допир на вещи и повърхности, замърсени с вируса. HMPV се пренася чрез кашлица и кихане, ръкостискане, прегръщане или целуване, докосване на повърхности или предмети като телефони, дръжки на врати, клавиатури или играчки.Симптомите на човешкия метапневмовирус включват кашлица, треска, хрема или запушен нос, възпалено гърло, хрипове, задух, обриви, пневмония.Все още няма лицензирана ваксина или специфично антивирусно лечение за HMPV, съобщи епидемиологът д-р Христиана Бацелова. По думите ѝ лечението на HMPV е симптоматично: овлажняване на въздуха, контрол на температурата, хидратация. В тежки случаи може да се наложи хоспитализация.

Title Арестуваха медицинска сестра за жестоко малтретиране на новородени: 
Властите в щата Вирджиния, САЩ, са арестували медицинска сестра, нанесла тежки фрактури на три новородени бебета, съобщи “FOX 9”.Според обвинението 26-годишната Ерин Елизабет Ан Стротман е извършила престъпленията в края на ноември 2024 г.Наранените деца са намерени от други служители на неонаталния отдел на болницата в окръг Хенрайко.Това не е първият инцидент в лечебното заведение. През 2023 г. четири бебета също са претърпели “необясними” травми. Едно от тях е било със счупен голям пищял.По случая е започнато разследване.

Title Трима пострадаха при челен сблъсък на пътя Асеновград - Смолян: 
Катастрофа затвори пътя Асеновград - Смолян, съобщиха от ОД на МВР. Сигналът за инцидента е подаден в 14:13 часа. Два автомобила са се ударили челно в района на разклона за село Забърдо, съобщава NOVA.По първоначална информация едната кола, участвала в ПТП-то, е такси. Тя е променила посоката на движение и е навлязла в насрещната лента. Ранени са шофьорът ѝ и двама пътници в него. Те са транспортирани в МБАЛ-Смолян.Поради възникналото пътнотранспортно произшествие, пътят е затворен за движение и в двете посоки. Водачите се насочват през алтернативния маршрут Девин - Кричим.

Title 76-годишна жена даде 500 лева на мним майстор: 
На 17.12.2024 г. в жилище в гр. София, обвиняемият Н.П. с цел да набави за себе си имотна облага, заблудил възрастна жена, че ще оправи теч в банята ѝ. Тя трябвало да му даде 500 лева за купуването на чешма и казанче за баня. Пенсионерката му дала исканата от него сума, а обвиняемият й казал, че отива да купи нещата и повече не се върнал.По случая се води досъдебно производство за престъпление по чл. 209, ал. 1 от НК, за което се предвижда наказание „лишаване от свобода“.Обвиняемият е осъждан и е извършил престъплението по време на изпитателен срок от предходно условно осъждане за друго престъпление. Той е бил задържан за срок до 72 часа.На 05.01.2025 г. прокурор при Софийска районна прокуратура е внесъл искане за определяне на мярка „задържане под стража“ спрямо Н.П., а състав на Софийски районен съд се е съгласил с доводите му и е наложил на обвиняемия най-тежката мярка за неотклонение.Мярката за неотклонение подлежи на обжалване пред Софийски градски съд, съобщиха от пресцентъра на СРП.

Title Нидал Алгафари им разказа играта: ГЕРБ да бяха отишли с китка и бъклица при ДБ и коленопреклонно да ги помолят те да излъчат министър-председател: 
Ето какво написа Алгафари:Как нямат свян от ГЕРБ?Как не ги е срам гербаджиите? Какво като са първа политическа сила? Логично е като спечелят изборите, постове в държавата да ги спечели друг. Не са ли чували за демокрация?! Лидерът на спечелилата коалиция съвсем в духа на разбирателството да отстъпи на неспечелилите. Така е справедливо, честно и логично. Другото е нечувано и невиждано. Срамота е!Ама били направили компромиси! Ами малко са компромисите, които правят, да направят още няколко де! Не им ли стига, че спечелиха седем избора поред, ами не искат да предадат всях власт ДБ - съветъм!Вместо да преустановяват преговорите, да бяха отишли с китка и бъклица при ДБ и коленопреклонно да ги помолят те да излъчат министър-председател на Република България.Да бяха предложили с наздравици и радостни възгласи за министър на вътрешните работи генерал от ръководството на ДБ и по съвместимост и ДАНС да ръководи.Да бяха целунали трижди по мустаците, дето ги нямат, по първите преговарящи от ДБ и да им се припомолят да приемат комисиите по вътрешни работи, антикорупцията и регулаторите. Да ги оглавят и попълнят само от техни предани люде. Нали за демокрация и справедливост си хортуваме?И още защо да не отидат и да извадят от кабинета изпълняващия длъжността Главен прокурор и да въведат посочен от ДБ.И тъй като гербаджиите са по-големите батковци трябва да отстъпят на политическите мъничета. А отговорността ще я носят по-големите. Нали за това са по-големите!

Title 9-годишен спаси богоявленския кръст в Камено: 
Преди хвърлянето на кръста в утрото на Йордановден отец Серафим Димитров отслужи празнична Света литургия и пожела на всички здраве и благоденствие, след което миряните се отправиха в общо шествие към брега на река Айтоска. Там бе осветена водата, след което дойде ред на най-емоционалното от днешния празник - надпреварата за богоявленския кръст.В ритуала се включиха седем млади мъже, но най-малкият сред тях – Божидар Петров – с невероятна ловкост и сила на духа успя да спаси кръста.Всички, събрали се край реката поздравиха именика Божидар и целунаха кръста за здраве.Кметът на община Камено Жельо Вардунски поздрави победителя и всички участници в спасяването на Богоявленския кръст, като подчерта, че Камено е под знака на доброто и както днес мъжете и момчетата на града спасиха с лекота и с доброта в сърцата Богоявленския кръст, така добра и успешна ще и новата 2025 година за всички жители на общината. Кметът връчи на именика, който спаси кръста и парична награда от Община Камено. Всички мъже и момчета, които се надпреварваха за кръста, също получиха подаръчни комплекти от Община Камено.

Title Радев с ИНТИМНА ЦЕДКА: За Йотова целувка, за Киселова - мъжко ръкостискане: 
Това демонстрира президентът Румен Радев по време на церемонията по освещаването на бойните знамена на Богоявление. След като прие почетния караул и поздрави военните и офицерите, държавният глава се запъти към импровизираната трибуна, където една до друга го чакаха вицето Илияна Йотова и председателят на парламента Наталия Киселова.Облечена с дълго шушляково яке "на вафлички" с голяма "кожена" яка, Йотова влезе в разрез с консервативния бон тон. С такова якенце, коментират доброжелатели, би могла да се прошета из някой базар, да иде до вилата да нагледа овошките или да пие кафе в кварталното капанче.Добрият естетически вкус обаче налага друг стил - официално палто, семпли тонове.Йотова побърза да се метне на врата на Радев и го разцелува сърцато. Той не успя да се изскубне от хватката и отвърна на "емоционалния жест". Със сухо, "мъжко" ръкостискане обаче се поздрави с Киселова.Кавалер, ама не съвсем, отбелязаха наблюдателни. Но нещата опират до простичка база - възпитание и... самовъзпитание.

Title 21-годишен каратист извади Богоявленския кръст в Гурково: 
"Това за мен е вяра и адреналин едновременно. Участвам за четвърти път в спасяването на разпятието, но за първи път успявам. Тук съм, защото имам увереност, че ще постигна целите си", каза Венелин, който е студент в III курс на НСА в специалности треньор по карате и учител по физическо възпитание.Първи го поздравиха отец Цветан и кметът Кънчо Папазов, който му връчи парична награда и му пожела здраве, да съхранява гурковските традиции и благополучие.Още четирима смелчаци влязоха в реката за спасяването на кръста. Над 100 жители наблюдаваха ритуала  и се възхищаваха на смелостта на младите хора, писа "Спортал".Церемонията по отбелязване на Богоявление започна с тържествен водосвет в храм "Св. Димитър", след което последва водосвет и литийно шествие до река Лазова.В община Гурково днес празнуват на св. Богоявление (Йордановден) 144 жители. Хората вярват, че на Йордановден водата има по-голяма сила и носи светлина и просвещение.

Title Урсула фон дер Лайен се възстановява от пневмонията: 
Говорителят уточни, че Фон дер Лайен е отменила засега всичките си ангажименти извън ЕК, включително пътуването до Полша по повод началото на полското председателство на Съвета на ЕС. Засега не е определена нова дата за това пътуване, посочи той.По думите на говорителя Фон дер Лайен поддържа всекидневно връзка със своите подчинени и е имала работен разговор по телефона в навечерието на посещението на италианския премиер Джорджа Мелони в САЩ. Говорителят отбеляза, че този разговор е бил свързан с подготовката на пътуването на Мелони.За тази седмица не е предвидено редовно заседание на еврокомисарите и не се налага да бъде определян заместник на Фон дер Лайен, който временно да поеме дейността на председателя. За следващата седмица е насрочено заседание на еврокомисарите и, ако е необходимо, то ще бъде ръководено от зам.-председателя на на ЕК Тереса Рибера, поясни говорителят.

Title Пет земетресения разтърсиха Гърция: 
Най-силният трус е регистриран на дълбочина 5 км, на 97 км южно от Патра, на 12 км южно от Захара, с магнитуд от 4.7 по скалата на Рихтер. Последният трус е регистриран в 12:20 часа българско време на 98 км южно от Патра, 13 км южно от Захара, на дълбочина 5 км и е с магнитуд 3.2 по скалата на Рихтер.

Title Министър Илков: Няма данни за насилие от гранични полицаи спрямо мигранти: 
Това каза пред журналисти в Пловдив служебният министър на вътрешните работи Атанас Илков, предаде БТА. По думите му от съдебно-медицинските експертизи по категоричен начин е доказано, че няма данни за насилие. Министърът заяви, че няма подадени сигнали за проявено насилие от страна на гранични полицаи спрямо мигранти. Колегите имат достатъчно опит и подготовка, за да си изпълняват функциите по закон, каза Илков и допълни, че за конкретния случай са се отзовали веднага на сигналите.Припомняме, че става въпрос за два отделни случая. Първият сигнал за двама починали е подаден на спешния телефон 112 на 28 декември. Изпратеният на място граничен патрул е открил телата на двама мъже, без документи за самоличност. Ден по-късно - на 29 декември, е открито тялото на трети човек. Самоличността му също не е установена. На този етап се предполага, че тримата са предприели преход през силно пресечен терен в Странджа.Министърът коментира издирването на 13-годишното момче от село Конаре, което изчезна преди повече от 20 дни. По думите му днес водолази претърсват един от водоемите в района. Няма да спрем до последната надежда, за да стигнем до това дете, каза Илков.17 дни без Николай от Конаре, майка му: Моля ви, върнете ми го!Няма данни за установени дисциплинарни нарушения от страна на служителите, отговори Илков на въпрос относно проверките на инцидента, при който в Пловдив полицай почина, след като бе застрелян от детето си.

Title ЗА ЧНГ: Играч на ЦСКА с 15-сантиметрова прорезна рана лежи в "Пирогов": 
Футболистът на ЦСКА Антон Толев е намушкан с нож след инцидент на пътя и от няколко дни е в "Пирогов".Инцидентът с юношата на червените се разиграва в родния му Костинброд навръх Нова година.17-годишният Толев и компанията му направили забележка на шофиращ, който веднага им се нахвърлил, извадил нож и намушкал таланта, съобщи "Блиц". Футболистът е с 15-сантиметрова прорезна рана, засегнат е белият му дроб.Притекли се на помощ охранители, които незабавно откарали Антон в "Пирогов". Младият нападател на ЦСКА е в лечебното заведение от почти седмица. Очаква се да го изпишат до ден-два.Толев играе основно за третия отбор на ЦСКА с треньор Румен Трифонов, има мачове и за втория състав, воден от Владимир Манчев.Младият нападател бе сред талантите на червените, изправили се срещу белгийския Генк в квалификациите на младежката Шампионска лига.

Title ЧЕРВЕНА ДРАМА: Томаш е нацупен, феновете питат за оставки: 
Почивката в ЦСКА свърши, като днес армейците започват да преминават задължителните медицински изследвания, а на 8 януари ще се проведе и първата тренировка. Очакванията на всички фенове, че утре ще има минимум един нов, обаче няма да се изпълнят, а това не се нрави и на треньора Александър Томаш, твърди "Мач Телеграф".Той е искал поне едно попълнение, което да запише минути в първата контрола - на 10 януари срещу Спортист Своге и след това да излети с тима за лагера в Турция. Спортният директор Филип Филипов е уверил, че се работи здраво и се очаква всеки момент първият подписал. Такъв обаче няма.Малко преди настъпването на Нова година, Филип Филипов разясни как точно се прави селекцията, за да сложи край на спекулациите."Процесът, при който се прави селекцията, трябва да бъде много ясен. Как се прави в ЦСКА и как протича този процес. Треньорът задава профил на играчите, които иска. Скаутите са длъжни да ги набележат и да ги наблюдават. Да съберат пълна информация за тях. За тези, които е нужно да вземем според тях. Тази информация от тях се дава към мен и към треньора. След наблюдение на футболиста от моя страна на живо, с треньора взимаме решение дали да го привлечем, или не. Нека да е чисто и ясно. Хората да знаят как се прави селекцията в ЦСКА. Много се спекулира с това", коментира Филипов.Именно забавянето на селекцията е една от причините част от феновете да искат оставката на Фичо. Предвид незавидното място на червените в класирането, нуждата от привличане на класни футболисти е огромна, а тази година зимната подготовка е много къса и всяко едно забавяне може да се окаже фатално.ЦСКА следи голям брой играчи, като вече е получил откази от 6-7 желани цели, сред които и силно желаният грузински национал Георги Цитаившили. Червените желаят да привлекат поне 2-3 нови през тази зима.

Title ИЗНЕНАДВАЩА РОКАДА: Нов директор на Националната библиотека: 
По време на дирекционния съвет днес досегашният директор проф. д-р Красимира Александрова е предала поста. „За мен е от съществено значение, че оставям институцията в надеждните ръце на доц. Иванова”, е казала проф. Александрова, цитирана от екипа на библиотеката.Заместник-министърът на културата Калин Вельов е представил доц. Иванова и е съобщил, че тя ще заема поста до провеждането на конкурс.Доц. д-р Калина Иванова е коментирала пред колегията, че за нея е привилегия и отговорност да поеме ръководството на най-старата следосвобожденска културна институция в страната. Тя е председател на Българската библиотечно-информационна асоциация и директор на Регионалната народна библиотека „П. Р. Славейков” във Велико Търново. Главен асистент е към катедра „Журналистика и масови комуникации” във Великотърновския  университет (ВТУ) „Св. св. Кирил и Методий”. Тя е хоноруван преподавател по „Организация и управление на библиотеките“, „Библиотекознание и история на библиотеките“, „Библиотечен и комуникационен мениджмънт“ и „Стратегия и развитие на библиотеките“ във  ВТУ „Св. св. Кирил и Методий”.  Доцент е по „Обществени комуникации и информационни науки“ в Университета по библиотекознание и информационни технологии и е доктор по „Книгознание, библиотекознание и библиография“ в УниБИТ.Проф. д-р Красимира Александрова се оттегля след осемгодишно управление на Националната библиотека. Тя прави достъпен фонда на библиотеката за обществото чрез множество изложби в сградата ѝ, утвърждава практиката на организиране на виртуални изложби, които са видими на сайта ѝ, разказват от НБКМ. Открива зала „История на книгата“ и класна стая към нея. „Там са изложени едни от най-ценните и стари документи, които се съхраняват във фонда на библиотеката - мулажните копия на Софрониевия препис на „История славянобългарска“, Енинския апостол, Добрейшовото евангелие. В залата се провеждат беседи за ученици и студенти за създаването на Националната библиотека“, посочват от НБКМ. Проф. Александрова провежда кампания за закупуване на камера за обезпрашаване и дезинфекция на книги и документи по системата „Аноксия“. Разкрива 32 литературни къта на държави и национални библиотеки от пет континента.Националната библиотека е включена в Международния регистър „Паметта на света“ на ЮНЕСКО (2017 г.) с Борилов синодик от XIV в. от ръкописната колекция на Националната библиотека и Четвероевангелие на цар Иван Александър от 1355–1356 г. от славянската ръкописна колекция на Британската библиотека в Лондон. През 2023 г. в регистъра е включен и трети ръкопис от колекциите на Националната библиотека „Св. св. Кирил и Методий” - Маснави на Джалаладдин Руми Маулана.

Title Полицейска гонка и вандализъм срещу патрлука в Ловешко: 
Полицейска гонка и вандализъм върху патрлука в Ловешко.В първите минути на 6 януари, на ПП I-4 в района на „Боаза“, автопатрул на РУ Ябланица направил опит да спре лек автомобил с звуков и светлинен сигнал. Водачът не се подчинил и продължил движението към с. Градежница.В района на с. Глогово автомобилът бил открит изоставен. При проверка е установено, че регистрационните табели са издадени за друго МПС. Шофьорът все още се издирва, а по случая е образувано досъдебно производство.При друг случай на 5 януари около 19 часа 27-годишен мъж от Троян е задържан за 24 часа, след като съзнателно възпрепятствал полицаи при изпълнение на служебните им задължения. Мъжът оказал съпротива, не изпълнил полицейските разпореждания и нанесъл удари по патрулния автомобил и служителите. По случая е образувано бързо производство.

Title Златка Райкова издаде защо е сменила фамилията си: 
Една от най-именитите плеймейтки у нас Златка Райкова поддържа близка връзка с феновете си и не пропуска да отговаря на въпросите им в свободното си време.При последната дискусия с последователите си сексапилната блондинка не подмина въпрос защо е сменила фамилията си в социалните мрежи.Преди време тя прие името на съпруга си Карен Хатчатрян, а наскоро си върна обратно, с което разбуни духовете дали любовната им приказка не е приключила."Смених я да има хляб да си пишат", намигна Златка.Тя разказа още, че готви парти за рождения си ден. Ще вдигне наздравици с приятели, но не на рождената си дата - 13-и януари, а през следващия уикенд.Фурията заяви още, че "има много какво да каже", но не уточни по коя тема.

Title СКРЪБНА ВЕСТ! Почина писателят Димитър Коруджиев: 
Почина писателят Димитър Коруджиев. Тъжната вест съобщи във Фейсбук неговият приятел и колега Деян Енев.Димитър Коруджиев е роден в София на 26 декември 1941 г. Завършва гимназия (1959) и българска филология в Софийския държавен университет (1966). Работи като редактор в отдел Култура на в. „Труд“ (1966 – 1972), във в. „Народна култура“ (1972 – 1974), в отдел Белетристика на сп. „Пламък“ (1974 – 1976), в издателство „Български писател“ (1976 – 1989), а след 1989 г. – в сп. „Съвременник“ и в. „Демокрация“. Вестник „Демокрация“ е създаден в дома му от група известни писатели и журналисти през зимата на 1989 – 90 г.[1] От 1990 до 1997 г. води седмична есеистична рубрика във в. „Демокрация“.Първата му публикация е във в. „Пулс“ през 1965 г.Автор е и на пиесите „Омагьосаният кръг“ и „Стаята“, поставени в театър „София“ (1979 – 1981).Общественик, участник в дисидентските групи през 1988 – 89, един от основателите на СДС, член на НСРТ (1997 – 2001), председател на Движение „Християнско възраждане“.Постоянен председател на журито на наградата за къс разказ „Рашко Сугарев“.Носител на президентския орден „Св. св. Кирил и Методий“ с огърлие „за особено големи заслуги в областта на културата“. Носител е на две награди на Министерство на културата, награда на Министерство на образованието, годишна награда на Съюза на българските писатели и други литературни награди. Последната от тях е специалната награда на Портал Култура за 2015 г. „За неговия изключителен принос към модерната българска проза и възвръщането и „по пътя на душата“.Носител на националната журналистическа награда „Паница“ (в категория коментар/проблемна статия) на Фондация „Свободна и демократична България“ (1995).Поклонението пред Димитър Коруджиев ще бъде на 9 януари, четвъртък, от 12,45 ч. в църквата "Св. Георги" в София.

Title Сираков: Много бързо се разбрахме с Веласкес: 
Наставникът беше представен от изпълнителния директор Даниел Боримиров на специална пресконференция."В последните 20 дни знам, че бяха изключително напрегнати за цялата синя общност, за нас бяха още по-напрегнати. Използвам случая да благодаря на Хулио, с когото се разбрахме изключително бързо, да го приветствам и да му пожелая цялото щастие на света, да се превърне в част от историята на клуба, както са тук снимките. На добър час и много работа", сподели Сираков.Договорът на специалиста е за срок от година и половина. В щаба му влизат помощник-треньорите Фернандо Гаспар Лаборие и Дарко Тасевски, треньорът на вратарите Божидар Митрев и кондиционният треньор Хосе Антонио Морга Сото."Ако ви кажа, че това е първият и единствен вариант, ще ви излъжа. Много бързо се разбрахме, ние разглеждахме и други кандидатури, безспорно. Има хора в клуба, които в последните 15 дни изгледаха над 100 мача. Когато се свързахме с него, бяхме сигурни, че това е човекът, с когото ще градим нашия футболен проект", каза още мажоритарният собственик."Начинът, по който играят отборите на Хулио, това ме впечатли много. Аз имам много футболни хора, приятели в Испания, допитал съм се до тях. Няма човек, който да не се изказа положително за Хулио. В работата му не се съмнявам, малко късмет му пожелавам", добави още Сираков, цитиран от "Гонг".

Title В СНЕЖЕН КАПАН: Хаос в Европа, -25° в САЩ - блокирани пътища и спрени полети: 
Снежните бури във Великобритания и Германия наложиха затварянето на пътища, а редица летища бяха принудени да отменят полетите си.Голямото прибиране у дома на хиляди семейства след коледните и новогодишните празници беше затруднено заради снежната буря, която връхлетя Стария континент и Съединените щати.Днес хиляди студенти и ученици трябваше да започнат учебни занятия, но заради хаоса, занятията са временно преустановени.Полети на редица летища в Германия и Великобритания бяха отменени, а много от пътните артерии бяха затворени заради обилните снеговалежи, съобщава БНТ."Снежният хаос е огромен, пътят е изключително хлъзгав, дори колата ми поднесе", коментира шофьор от Германия."Исках да изляза от магистралата, както обикновено, бях предпазлив и бавен, но изведнъж загубих контрол над колата, автомобилът ми се подхлъзна и затова съм тук", допълни Марко Дуер, шофьор от Германия.
Снежният хаос във Великобритания остави хиляди без ток в Англия и Уелс. Местните власти предупреждават, че има опасност редица селища в северната част на страната да бъдат откъснати от света.Метеоролозите в Съединените щати предупреждават хората да останат у дома. Извънредното положение обхвана щатите Минеаполис, Кентъки, Вирджиния, Западна Вирджиния, Канзас, Арканзас и Мисури.Близо 60 милиона американци са засегнати от бурята, която мнозина определят като най-силната от десетилетие. Полярният вятър донесе мразовито време от Арктика.На места температурите паднаха доста под нулата, като в Минеаполис беше отчетена температура от -25 градуса.

Title Военен спаси кръста в Плевен, посвети скачнето на... кучето си (СНИМКИ): 
Георги Георгиев от Плевен хвана кръста в река Вит за празника Йордановден, съобщава "Булфото".Георгиев е военен.Той каза, че посвещава кръста на кучето си Джино, което днес има рожден ден и става на 4 години.

Title Земетресение от 4,8 по Рихтер разлюля Пелопонес: 
Земетресение от 4,8 по Рихтер е регистрирано малко преди обяд край полуостров Пелопонес, сочат данните на геофизичния институт на БАН.Трусът, с дълбочина 10 км, е станал в 11:47 часа. Епицентърът е бил на 61,6 км от град Пиргос.

Title Продължава разчистването на 3-метровите преспи на Троянския проход: 
Преминаването през него бе временно ограничено за всички моторни превозни средства след снеговалежите в края на декември м. г. и влошените метеорологични условия.В най-високия Старопланински проход на места преспите достигаха до 2-3 метра.Специализираната техника започна работа в края на миналата седмица и достигна билото на Стара планина.Ако няма силен вятър в следващите дни и нови валежи се очаква движението през прохода да бъде възстановено за превозните средства до 12 тона.10 снегопочистващи машини - роторни и комбинирани снегорини, багери и друга специализирана техника, разчистват снегонавяванията. Екипите на пътноподдържащите фирми в областите Ловеч и Пловдив работят мобилизирано, за да се възстанови възможно най-бързо движението през прохода. Трасето е най-пряката връзка на Централна Северна България, включително Плевен, Ловеч и Троян, с Южна България, съобщават от АПИ.

Title Задържаха мъж, пребил тийнейджър и 23-годишна жена в Благоевградско: 
Около 08:10 часа на 5 януари в жилище в село Баня същият е нанесъл побой над 18-годишен младеж от град Банско и 23-годишна жена от Разлог.Със заповед за задържане до 24 часа е задържан 25-годишен мъж от гр. Пирдоп.По случая е започнато разследване. Работата продължава.

Title ЧАСОВЕ ПРЕДИ ИЗБОРА МУ: ППДБ предлагат най-мракобесния законопроект, с който да отстранят Сарафов. А ако ги застигне ефектът на бумеранга?: 
Има ли друга държава в Европейския съюз, в Западния или т.нар. "модерен свят", в която изборът на главен прокурор да е залог за правителство!? Разбира се, че няма! Най-малкото поради една достатъчно основателна причина - това е в разрез с водещ принцип на демократичните общества, а именно върховенството на правото.У нас обаче това да си сменяме главните прокурори през година-две, а както се предлага и на полугодие, е на път да се превърне в част от отказа от демокрация, от разпада на институции и държавност.Преди година и половина, Иван Гешев падна жертва на правителството на сглобката. Сега същото се канят да правят депутати от 51-ото Народно събрание, но с изпълняващия функциите главен обвинител Борислав Сарафов. Основателни мотиви няма, освен перманентната очерняща кампания срещу личността на главния прокурор у нас, която не спира вече две десетилетия, пише "Епицентър".На кафяво-жълтата канонада е подложен не само Сарафов, но и неговите близки. В идните десет дни ще сме свидетели на ескалацията на очернянето, без значение на фактите, доказателствата и реалността. Истината няма значение. Тя лесно може да бъде заменена с "пост-истина" от онези кръгове, които съществуват в политиката и обществените процеси, с единствената цел - овладяване и ликвидиране на държавното обвинение, по възможност през неговия връх.И ако преди десетина години тези опити се реализираха някак перфидно, през дългосрочни стратегии за промяна на основния закон, както и на още куп законодателни текстове. То, само преди година видяхме, че разумът е изчерпан. Поне това показа онзи трагичен опит за скорострелна конституционна реформа, която напълно закономерно бе отхвърлена от Конституционния съд, след като преди това никои професионалист от правните среди у нас не я подкрепи, с малки изключения – политическото прокси на антипрокурорската партия "Да, България" в правосъдната система - Съюзът на съдиите в България.Така стигаме до утрешния ден - 7 януари 2025 г., когато Комисията по конституционни и правни въпроси ще обсъжда проект на промяна на Закона за съдебната власт, в който всякакви морални, професионални, демократични принципи са зачеркнати.Коалицията "Продължаваме промяната - Демократична България" предлагат най-мракобесния законопроект за целия ни трагичен 35-годишен преход, който цели моменталически и.ф. главен прокурор да бъде отстранен, при това броени часове преди Висшия съдебен съвет да приключи процедурата по избора на неговата кандидатура за титуляр на поста. Законодателен акт, известен от Римско време като "intuitu personae", а в средата на миналия век прилаган и от режима на Сталин за елиминиране на неудобните - "има човек-има проблем, няма човек-няма проблем".Единствено проявените железни нерви от Борислав Сарафов до момента са причина обществото да не е станало свидетел на безмилостна война между институциите или това, което е останало от тях. Сарафов правилно си дава сметка, че мишената не е просто той, а цялата прокуратура, като след това ще дойде ред и на съда. Реално всичко се прави, за да не се допусне неговото избиране, но крайната цел е много по-опасна.Ако се намери мнозинство за приемане на поправките в ЗСВ, спуснати от адвокатски кантори и лобисти на техните марионетки в парламента, в лицето на депутатите от ПП-ДБ, то значи Народното събрание погазва Конституцията, смачквайки независимостта на съдебната власт.Да не говорим, че поне малко срам и достойнство трябва да имаш, ако си се провалил с промените в Конституцията, да се въздържиш да пробваш още по-абсурдни поправки да прокарват чрез противоконституционни законодателни ремонти, с текстове, писани от лобисти и адвокати на собственици на партии, медии и енергийни дружества, покриващи понятието "олигарси".Против всякаква парламентарна логика е изобщо на 7 януари, каквито са заявките на депутати от ПП-ДБ, да се стигне до приемане на проекта за промени на ЗСВ в комисия. Най-малкото, защото има още два проекта, внесени съответно от ИТН и от "Възраждане". Нещо повече, преди Коледа от Министерство на правосъдието публикуваха за обществено обсъждане и четвърти проект за промяна на ЗСВ. Разумният подход в случая изисква мнозинството в комисията да не бърза с опитите за прокарване на лобистки законови текстове, основателно определени като противоконституционни, а да изчака внасянето на проекта на МП в парламента.Едва след това да се проведат задълбочени дискусии, включващи представители на юридическите гилдии - съдии, прокурори, следователи, адвокати, Висш съдебен съвет, Инспекторат на съдебната власт, академичната общност, които да изразят професионалните си препоръки, за да не става съдебната система обект на пореден вреден експеримент, който тотално да унищожи и без това малкото обществено доверие.През декември лидерът на ГЕРБ Бойко Борисов даде да се разбере, че няма да допусне повече намеса на политическите партии в самоуправлението на съдебната власт. Стъпвайки на пресния опит от катастрофалните конституционни поправки, Борисов обясни, че не е работа на политиците да диктуват на ВСС - дали, кой и как да избират за главен прокурор, председател на Върховния съд и т.н., още повече, че конституционните съдии ясно са дали отговор на въпроса, че макар и с изтекъл мандат, кадровият орган продължава да изпълнява своите функции.Ако Борисов се отметне от заявеното, то това ще рефлектира най-много върху ГЕРБ, а и персонално върху него самия, защото би поставило прокуратурата в състояние на тотален разпад. Именно в такава мътна среда, може да се окаже, че политически мотивиран прокурор е готов да изпълни нечия поръчка, да скалъпи незаконно обвинение, продиктувано от враговете на лидера на най-голямата партия.Едва ли някои има и най-малкото съмнение, че това е изначалната цел на "новите стари" кандидати за партньори на ГЕРБ - Костов, Радан Кънев, Христо Иванов, Кирил Петков, Бойко Рашков, а зад тях Иван Кръстев и Иво Прокопиев.Няма логика на популисткия опит за разправа със съдебната система да се вържат и депутати от останалите партии - ИТН, БСП, "Възраждане" и ДПС-НОВО НАЧАЛО. За това, че МЕЧ биха подкрепили всяка екзотика, няма съмнение, както и за това как биха гласували хората на Доган - те са пряко заинтересувани от разпад на държавното обвинение, също толкова, колкото Кирил Петков, Лена Бориславова, Асен Василев и Бойко Рашков.Някои ще се сети, че бившата кметица на "Младост" Десислава Иванчева и нейната заместничка - Биляна Петрова, бяха заловени с предварително белязани пари – подкуп, при акция на закритата вече Спецпрокуратура и антикорупционната комисия. Мнозина вярват, че Иванчева и Петрова са невинни. Това е така именно на база много широко развитата пропагандна кампания в тази посока. И въпреки всичко, три съдебни състава заключиха, че двете са извършили престъпление. Петрова изтърпя наказанието си и вече е свободна, скоро това ще се случи и с Иванчева.Трети месец в този 51-ви парламент седи и мълчи един депутат - Джейхан Ибрямов. Заловен със 100 000 лв. предварително белязани. Брилянтно реализираната операция на Софийска градска прокуратура и антикорупционната комисия го залови в момент на получаване на парите на столичен паркинг. Но трети месец парламентът не обсъжда поискания му имунитет. Ибрямов не си го дава, а се изкарва политически репресиран. Утре Ибрямов, "закован на местопрестъплението", ще гласува да бъде отстранен главният прокурор, който му е поискал имунитета. И ще се надява, че ще дойде друг, който ще "смачка" разследването срещу него.Дали по същия начин не мислят Кирил Петков, Лена Бориславова и куп още депутати, за които е удобно да бъдат недосегаеми и скрити зад паравана "съдебна реформа" всъщност правят точно това - ликвидират върховенството на закона, в името на своите имунитети.И това им е гарантирано, стига да успеят да изнудят колегите им от ГЕРБ - да стопират избора на титуляр за главен прокурор, да го отстранят незабавно, защото ще са приели поправката, според която изпълняващ функциите обвинител №1 може да заема поста само за половин година.Някой дава ли си сметка, че България ще стане най-накрая лидер в едно – в сборище на криминални елементи от цяла Европа и региона.ВСС с редовен мандат не е ясно - нито дали, още по-малко кога ще се избере. От ПП-ДБ непрекъснато натрапват, още по-абсурдни механизми за изслушване и избор на "тримата големи" в правосъдието, включително напълно дискриминационни конюнктурни мнозинства в съдебния съвет. Всичко това би тласнало прокуратурата към управление на ротация… на шест месеца.Така, докато за главен стане някой магистрат, който срещу обещание за медийна и политическа подкрепа, обвини опонентите или дори евентуалните коалиционни партньори на ПП-ДБ.Заради това от ГЕРБ, БСП, ИТН, които се усмихват на кръглата маса на представителите на ДБ, трябва да са наясно, че ако този ЗСВ мине, утре може да му скимне на някого да отмени следващите избори и той да си остане, дали в президентството или в Министерския съвет, особено, ако там се е настанил "равноотдалечен" премиер.Политическата далновидност изисква мнозинството да игнорира опитите на ПП-ДБ да продължат да изнудват останалите партии, да приемат техните вредни ултиматуми. Ролята на това прогресиско малцинство отдавна отблъсква огромната част от българския народ.Показателно е това, че опитът за всяване на разкол в Православната църква у нас се оказа дело на същите тези, които днес ни обясняват как прокуратурата била "бухалка", а главният прокурор "недосегаем".Обидно е дори за юридическата гилдия, депутатът от "Да, България" Божидар Божанов, да влиза в ролята на стенограф, за да обяснява във фейсбук какво искали да постигнат - Те! Прокуратурата трябвало да се "разкапсулира", твърди компютърният зубър, който все така мълчи по въпросите - намира ли за редно, че беше замъкнал бившият министър на електронното управление Александър Йоловски в офиса на частната фирма на своя другар от "ангелите на Капитал" - Васил Величков, а след като поръчките за милиони не били дадени на "правилните" компании, Кирил Петков беше заплашвал същия този министър, все в присъствието на Божанов.Но същият този Божанов цитира Йонко Грозев, който "оправи" Православието, та сега е тръгнал най-накрая да "оправя" и Прокуратурата.Тъжно, нали?! Ако зависи от "Капитал" - прокуратурата трябва да се закрие, освен, ако Йонко Грозев, Андрей Янкулов или Георги Атанасов, не я ръководят. Нали това е искал от Борислав Сарафов преди повече от година и Христо Иванов, но понеже не се получи, сега като за последно пробват да отстранят главния прокурор, който в рамките на последната година допусна реализирането на знакови операции като тази с разобличаването на главния секретар на МВР от ПП-ДБ, въвлечен в грандиозната корупционна афера с митниците, в която пък за заплетени водещите фигури от "Продължаваме промяната".Това, че само у нас се случва така, че прокуратурата се явява елемент от политическото позициониране, не се дължи на обвинителите, а на политиците.И не е Христо Иванов първопричината, с неговите пагубни "реформи", подчинени единствено на овладяването на поста на главния прокурор. "Реформи", които направиха невъзможно избирането на редовни ИВСС и ВСС, "реформи" поставили две от трите водещи позиции в съдебната власт с "изпълняващи функциите" ръководители. Греховете на Христо Иванов са толкова пагубни, че е срамно дори да се предлага нещо, за което той има принос, каквото се е случило тази събота. Комисия да диктува на депутатите кого да номинират за регулаторните органи? Добре, че от ПП-ДБ не са поискали разпускане на парламента, но и това ще направят, ако им се отстъпва на фашизоидните ултиматуми.Основният виновник за състоянието на правосъдието и в наши дни се нарича Иван Костов. Неговата "бандитска приватизация", както я наричаше бившият главен прокурор Никола Филчев, остана безнаказана, заради силното лоби, което Костов успя да си внедри в съда, а и в адвокатурата. В крайна сметка у нас осъден за бандитския преход така и нямаше.Но това не е всичко - преди 25 години, Костов за първи път погази независимостта на правосъдието. Тогава ВСС избра за главен прокурор Бойко Рашков, който подобно на Сарафов, ръководеше следствието. Президент беше Петър Стоянов. Той отказа да подпише указ, за да даде време на мнозинството на ОДС в парламента да приеме лобистки и конюнктурни промени в съдебния закон, които да доведат до смяната на членовете на ВСС. След като Иван Костов получи мнозинство в кадровия орган на Темида, за главен прокурор бе избран Никола Филчев, когото пък Атанас Атанасов започна да подслушва…след това историята е известна.Днес ПП-ДБ пробват да направят това, което Костов стори когато имаше цялата власт в държавата. И тогава, а и сега, обикновеният човек го няма в цялата политическо-законодателна еквилибристика, защото никой не се интересува от това - кой ще е главен прокурор. Големият проблем за политиците е, че хората вече не се интересуват от тях.Само, че ако някои си мисли, че ще се спаси като прехвърли кризата от парламента върху съдебната власт, то греши, защото в крайна сметка ще се стигне до ефекта на бумеранга и този, който е допуснал разпада на държавността, ще страда от липсата й, когато се окаже жертва на незаконни обвинения и политически мотивирани присъди.

Title Хълк се венча за племенницата на бившата си: 
Бившият националът на Бразилия и красивата Камила Анджело се венчаха в катедралата в родния град на футболиста - Кампина Гранде, писа "Слава".През 2020 г. двойката сключи граждански брак. Преди това Хълк беше женен за лелята на Камила - Иран Анджело, в продължение на 12 години.От нея има 3 деца - синове Йън и Тиаго и дъщеря Алис. Те вече са братовчеди на новата му съпруга.Сватбата с Камила се проведе на брега на Параиба. През юни миналата година двойката посрещна второто си дете - Айша. През април 2022 г. се роди първата им дъщеря Зая.

Title Запрянов обеща увеличение на заплатите на военнослужещите, ако бюджетът бъде приет: 
От 1 януари 2025 г. базата за определяне размера на основното месечно възнаграждение за най-ниската длъжност ще се образува всяка година въз основа на средната работна заплата за страната за второто тримесечие на предходната година, реши парламентът през април 2024 г.Основното месечно възнаграждение се увеличава с коефициент спрямо базата - за офицери не по-малко от 1,2, а за офицерски кандидати, сержанти и войници - не по-малко от 1,0. Най-ниското основно месечно възнаграждение на военнослужещите от 1 януари 2025 г. ще бъде от 2300 лв. до 2370 лв., посочи служебният министър на отбраната Атанас Запрянов по-рано тази година.

Title Втора оставка в сливенската болница след видеоклипа с бебетата: 
Тази сутрин второто медицинско лице замесено в случая си е подало оставката. Това е медицинският асистент Ралица Недева, каза директорът на болницата д-р Васислав Петров:"Както знаете едната подаде молба на 29 декември, а другата днес сутринта ме чакаше като дойдох на работа и подаде молба за напускане. Така че не се наложи аз да я уволня тя сама прецени, че няма как да работи в нашата болница".В момента върви и вътрешна проверка в отделението:"Днес съм изискал рапорти и писмени обяснения от дежурния персонал тогава, от началника на отделението, от старшата медицинска сестра. Това, което засега сме уточнили, че към нея дата в отделението, става дума за 27-ми, когато е направен този клип, на тази дата в отделението е имало 16 деца, 8 от които са били във физиологичния сектор всъщност, където е сниман този клип. Към този момент не можем да кажем кои са децата, защото самата здравна асистентка каза, че не знае кое дете е взела, когато се е снимала. Така че ние продължаваме да правим нашите проверки, за да уточним действително кои са били тези деца".Д-р Петров коментира още, че е много огорчен от действията на двете вече бивши служителки, защото са лепнали незаслужено петно на едно от най-добре работещите отделения в болницата – "Неонатологията".

Title ПОРЕДЕН ИНЦИДЕНТ: Мъж е с изгаряния след взрив на газова бутилка в гараж: 
Мъж е пострадал при взрив на газова бутилка в гараж в Мадан, съобщиха от пресцентъра на Областната дирекция на МВР.44-годишният жител на града първоначално е прегледан в Многопрофилната болница за активно лечение „Д-р Братан Шукеров“ – Смолян, след което е транспортиран в Университетската многопрофилна болница за активно лечение „Св. Георги“ – Пловдив.Мъжът е с изгаряния по цялото тяло, но няма опасност за живота му.Газовата бутилка е била включена към печка за отопление в дървен гараж и се предполага, че пострадалият е запалил вътре цигара, каза за БТА районният прокурор на Смолян Татяна Найденова. Тя допълни, че по случая е образувано досъдебно производство и предстои да бъдат изяснени причините за произшествието.

Title Главчев се избъзика с депутатите: Надявам се, че до великденската си ваканция ще приемат бюджета: 
„Изпълнихме нашето задължение съгласно Закона за публичните финанси, внесохме бюджет, оттам нататък имат поне три възможности - да го прекроят, приемат или отхвърлят. Видяхме, че това не се случи. Надявам се, че до следващата си ваканция – която е по Великден, ще го приемат. В последния ден на миналата година внесохме специален закон, който да регламентира събирането на приходи и изразходването на разходи. Тоест, дадохме възможност да се получат доходите, които са предвидени”, заяви той пред журналисти навръх Богоявление.Той изрази надежда, че все пак ще има редовен кабинет и няма да се стигне до нови избори. „Още не е започнала процедурата по връчване на мандати. Рано е да се говори за избори”, поясни министър-председателят.Припомняме, че на 22 декември депутатите официално излязоха в коледна ваканция. Справка на сайта на парламента показва, че план-сметката за 2025 година ще бъде обсъдена на заседание на парламентарната Комисия по бюджет и финанси на 7 януари. В дневния ред са и промените в данъчните закони, както и изслушване на служебния финансов министър Людмила Петкова.

Title Антоанета Христова: Борисов изигра перфектно сложното танго с ДБ и изпрати много ясно послание на избирателите на ГЕРБ: 
До тази извод достигна политическият психолог проф. Антоанета Христова пред радио "Фокус".Според нея по време на преговорите основното искане на ДБ е било процедурата по избора на главен прокурор да бъде преустановена или да бъдат приети промени в законодателството, свързани с избора на главен прокурор, за да бъде престоят на Борислав Сарафов на поста максимално кратък."Логиката на процеса следва, че би било редно Борисов да приеме такова изискване, но с условието той да бъде министър-председател. Когато не са го приели, той е предложил Росен Желязков.И тогава идва критичният момент, в който той изигра това сложно танго, което се играе между тях, перфектно. Неговата теза ще бъде, че той е направил много отстъпки, но никой не е приел неговите и че другите по никакъв начин не са желаели правителство. На второ място той отговори на своите избиратели, защото самият ГЕРБ има непоносимост към преговорите с ППДБ на базата на преживяното от сглобката. По този начин той излъчи послание към избирателите си и каза: "Отиваме на избори. Аз няма да ви предам и да направя компромис", обясни проф. Христова.По думите й нито една от преговарящите политически сили няма реален интерес от участие в коалиционно правителство."В момента нито една от политическите сили няма да черпи позитиви от събирането си с другата. Ако картите след 16 януари (тогава е изсушването на Борислав Сарафов - б.р.) се подредят и ГЕРБ са готови на пълни компромиси, то другите политически сили имат своите притеснения. Да не забравяме, че БСП е пред конгрес за избор на лидер. ПП-ДБ имат свръхзадача, която не може да бъде прескочена лесно. Техните избиратели са изключително фенски настроени към тях и няма да ги предадат. Напротив, те са готови на всичко в името на това да не управляват с ГЕРБ. ИТН са много ситуативен играч. Те просто участват, за да участват, за да ги виждат чисто пиарски, че са в процеса, но те няма да се вържат в процес, който би ги поставил в лоша ситуация за предизборна кампания", обясни политическият психолог.Затова бавно вървим към избори, смята Антоанета Христова. "В следващите два-три месеца ще сме свидетели на въртележки дали, кой и как би могъл да направи правителство, след което по някакъв естествен начин ще тръгнем към избори“, прогнозира тя.

Title Радев пак се изсили: Вместо благопожелания - критика към "политическата класа". Ето кога ще връчи мандата: 
Радев ще даде още малко време на преговарящите партии, за да се разберат, преди да връчи първия мандат."Призовавам политическите партии да спрат да си играят със съдбата на хората и бъдещето на страната. Предоставих достатъчно време, за да изпълнят своята отговорнот. Но ей така, с лека ръка да задраскаш всичко и да хвърлиш страната в поредните предсрочни парламентарни избори при толкова висящи проблеми, това е брутална демонстрация на безотговорност. В тази обстановка аз ще дам още малко време - няколко дни, с надеждата преговарящите да осъзнаят, че тяхната отговорност  е целият български народ", каза Радев.

Title Новото решение на Съда на ЕС е победа за частните болници в България: 
2. Мотивираното определение на СЕС подчертава правото на България да адаптира законодателството си спрямо своите нужди и местни особености.3. Съдът на Европейския съюз потвърждава анализа на ЕКИП от м. август 2024 г.В края на 2024 година Съдът на Европейския съюз (СЕС) реши казуса дали дефиницията за “публичноправна организация” в ЗОП се прилага и за обществени поръчки под определения в Директива 2014/24 стойностен праг.Делото има неразривна връзка с България, защото е в следствие на преюдициално запитване от Софийски районен съд (СРС), а и изводите от анализа на СЕС са приложими и към статута на частните лечебни заведения в контекста на режима за обществените поръчки.Както ЕКИП писа в детайлния си анализ, решението по конкретното дело, в което държавното дружество “Монтажи” ЕАД оспорва глоба наложена му АДФИ, се очакваше в началото на 2025 г. с оглед натовареността на европейските съдии. СЕС обаче счете, че казусът не оставя място за съмнение и го приключи преждевременно с мотивирано определение преди коледните празници. Действията на СЕС може да изненадат мнозина със своето бързо развитие и яснота, но вместо да въвежда нови и сложни правила, СЕС потвърждава досегашната дефиниция за „публичноправна организация“ уповавайки се разпоредбите в Директивата и ЗОП.Ключовите изводи от определението на СЕС:- Съдът не се впусна в допълнителен анализ на дефиницията, нито критикува как българският законодател я е транспонирал в ЗОП.- В определението си СЕС също така потвърждава, че България  има право на преценка при транспонирането на Директивата в националното законодателство.- Когато “публичноправна организация” възлага обществена поръчка правилата на Директивата са винаги приложими, независимо от стойността на поръчката, за да се гарантират принципите залегнали в Договора за функционирането на ЕС като свободното движение на стоки, свободата на установяване и свободното предоставяне на услуги.Какво означава това за частните болници в България?- Дефиницията за “публичноправна организация” в настоящия ЗОП отговаря на европейската директива - СЕС не внесе допълнителни пояснения в европейската дефиниция и не изследва критично българското и транспониране, противно на твърденията от някои политически партии, анализатори и Европейската комисия.- България има право да адаптира законодателството си спрямо своите нужди  и местни особености – пояснението за частните болници в ЗОП и тяхното изключване от обхвата на режима за обществени поръчки е израз на свободата на преценка, която България като държава-членка на ЕС има при транспонирането на директивата в своя правен мир.- Пазарна икономика за частните болници – ключово за частния сектор е, че когато икономическите участници не са публичноправни организации, както е в случая с частните болници, принципите на пазарната икономика позволяват по-голяма свобода на договаряне. Това дава възможност на частните болници да сключват сделки на пазарни условия, без да се обвързват със строги изисквания, които важат за публичните институции.Решението на Съда на ЕС представлява значителна стъпка към укрепване на правната яснота и предвидимост за частните болници в България. Потвърждението, че дефиницията за “публичноправна организация” в ЗОП е съобразена с европейската директива, премахва съмненията и критиките, които съществуваха в публичното пространство.Това решение затвърждава правото на България да адаптира своето законодателство към местните нужди, като запазва суверенитета си в рамките на европейските правни норми.

Title Българин намушка с нож приятелката си в Германия, жената се парализира: 
Предполагаемият извършител на престъплението, Николай Д. (57 г.), е бивш приятел на жертвата. В средата на ноември 2024 г. българинът, който живее в Хамбург-Лохбрюге, е бил на гости на Анка А. (43 г.) в Хановер. Разговорът им прераснал в спор.Ситуацията ескалирала през нощта - Николай Д., вероятно под въздействието на алкохол, е намушкал бившата си приятелка с нож.Острието я удря три пъти в областта на шията. След кървавото нападение 57-годишният мъж изчезнал. Линейка откарала жената в клиника, където лекарите установили, че ножът е прекъснал нервите на гръбначния стълб.43-годишната жертва е парализирана от врата надолу и не може да говори.Следователите от отдела за криминално разследване арестуват българина преди две седмици.По случая е започнато разследване.

Title Левски представи новия треньор: Щастлив съм, че ще бъда част от синьото семейство: 
Испанецът проведе първата си среща с българските медии, на която разказа повече подробности за това как се е стигнало до назначението му в столичния гранд.Ибериецът сподели и позитивната си настройка за това какво очаква да постигне от периода си като наставник на сините:"Бързо се случиха нещата между мен и клуба. Влязохме в контакт. Анализирахме с моя щаб какво представлява Левски, а и българското първенство. Запознавайки се с тези факти си давам сметка за изискванията към мен. Идвам с цялото си желание и страст за работа. Щастлив съм, че ще бъда част от синьото семейство и се надявам, че ще се представя според изискванията на публиката. Винаги имам желанието да съм в отбори, които да се борят за челните места, а не за изпадане.Благодарен съм, че ръководството на Левски избра мен и щаба ми. С работа и страст, ще постигнем резултатите, които са заложени през следващите 18 месеца.Приех офертата заради историята и величието на Левски, това, че Левски е изключително голям клуб. И на второ място - аз вярвам в играчите и кадровия потенциал на отбора. По време на престоя ми в Нидерландия, провеждах зимна подготовка. При това отново в Турция, тъй че съм готов за тази специфична част.Аз и моят щаб сме тук и заредени с положителна енергия. Гарантирам, че ще се вложим в работния процес. Това, което е сигурно е, че се намираме на място, където се търсят високи резултати. Ръководил съм отбори, които са изпадали в различни ситуации. Изповядвам офанзивния стил. Да сме доминиращи, да притежаваме топката. С ясната визия как да развиваме атаките".Футболът е динамичен. Трябва да сме отворени на трансферния пазар и да се подсилваме. Да го правим с ясното съзнание за подобряване на конкуренцията. Футболът се развива много. Не ми допада да говорим за системи на игра, а по-скоро за начин на игра. В крайна сметка говорим за две състояния на играта - с топка и без. Най-важното е да има идея.Не мисля за противниците и предстоящите тежки мачове. Мисля за първата тренировка с отбора и да проведем една добра подготовка в Анталия, за да сме готови за първия официален мач. След това ще мислим за конкретните съперници. Не мисля за месец напред. Всеки ден става въпрос за ежедневна работа", заяви Веласкес.

Title КОШМАРЪТ НЕ СПИРА: Още една жертва на атаката на коледния базар в Магдебург: 
Броят на загиналите при атаката с автомобил срещу коледния базар в Магдебург на 20 декември нарасна на шест, съобщиха от Прокуратурата. 52-годишна жена е починала в болница в резултат от нараняванията си, предаде АФП.По последни данни на Министерството на вътрешните работи при нападението са били ранени общо 299 души. Шофьорът - гражданин на Саудитска Арабия, е задържан в хода на разследването, припомня ДПА. Министърът на вътрешните работи Нанси Файзер заяви, че има признаци, че е страдал от психично заболяване.Нападението беше извършено два месеца преди парламентарните избори в Германия. След няколко смъртоносни нападения с ножове миналата година, за които бяха обвинени ислямски екстремисти, то отново разпали разгорещен дебат за сигурността и имиграцията. Крайнодясната партия „Алтернатива за Германия“, която в момента е на второ място в проучванията, организира т.нар. възпоменателен митинг в памет на жертвите и поиска Германия „да затвори границите“.

Title Заловиха издирван мъж в Горна Оряховица: 
Заловиха издирван 31-годишен мъж в Горна Оряховица, съобщиха от полицията.Той е хванат на 3 януари.Мъжът е обявен за общодържавно издирване с мярка “Установяване на адрес” - в качеството на свидетел.Уведомен е инициатора.

Title Зверско меле на пътя в Свиленско, има загинал: 
На 4 януари, около 20:40 часа, е настъпило пътно произшествие на път ІІІ-5305, между селата Желю войвода и Калояново.Автомобил, управляван от водач на 18 години от град Сливен, след като е изгубил управление е катастрофирал извън пътното платно.При произшествието на място е загинал 20-годишен мъж от село Желю войвода - пътник в автомобила. Водачът е с леки наранявания, изпробван е за употреба на алкохол - пробата е отрицателна.По случая е започнато разследване.

Title ПОРЕДНИЯТ "МЪЖ": Изрод преби приятелката си в Сливенско: 
Задържаха 27-годишен мъж за домашно насилие в село Градец, община Котел, съобщиха от полицията.На 3 януари е подаден сигнал за побой на жената, с която живее на семейни начала.На жената е предложена правна помощ.По случая се води разследване.

Title ОСИГУРИХА СИ ПРАЗНИКА: Откраднаха 12 кози и ярета от плевня във Видинско: 
Откраднаха 12 кози и четири ярета от плевня в село Тополовец, община Ружинци, съобщиха от полицията.Кражбата е извършена на 5 януари.По случая се води разследване.

Title "Ергенът" се превръща в ОРГИЯ: 
Досегашното сводничество ще се превърне в оргия. В предаването ще влязат безкраен наниз от мъже и жени, които "ще флиртуват и ще се забавляват" пред камерите. Новият вариант на риалитито ще се казва "Ергенът: Любов в рая".В третия ден на Коледа от бТВ съобщиха официално, че най-скандалното им шоу - "Ергенът", вече няма да е само за жени, които ще се борят за вниманието на един мъж, а ще предлага "истинско забавление без задръжки", предназначено "за всички онези мъже и жени, които знаят как да палят искри и страсти, обичат да флиртуват и да се забавляват".Шоуто щяло да предложи "вълнуващ сюжет от горещи приключения и забавления с изненадващи обрати". Всички кандидати за слава, които искат да се развихрят в телевизионен рай за флиртаджии и ексхибиционисти, могат да подават документите си за кастинг до 20 януари.Какво всъщност ще представлява новата версия на скандалното риалити? В рекламите, които телевизията вече върти, се вижда, че шоуто е предназначено за група мъже и жени, които се избират помежду си. Оригиналният формат включва участници, отпаднали от предишни издания на стандартното риалити "Ергенът" - в мъжки и дамски вариант ("Момата"). Само че у нас това няма как да стане поради липса на достатъчно участници от мъжки пол - "Момата" в България досега не е снимано. Затова от бТВ са обявили кастинг, за да изберат новите търсачи на любов от двата пола.В американския, оригинален вариант риалитито се започва с определен брой жени и мъже, като мъжете са по-малко. Те получават определен брой рози и ги раздават на дамите, с които биха искали да прекарат повече време. Тези, които останат без роза, напускат състезанието. След това в шоуто влизат нови мъже и този път дамите раздават рози, а господата, останали с празни ръце, отпадат. Играта продължава 7 седмици. В България е възможно да има модификация, но основната идея ще се запази.Това е четвъртият кастинг за "Ергенът", който бТВ обявява в рамките само на една година - 2024 г. През пролетта набираше жени за участие в стандартния формат, след това започна да набира мъже, после - пак жени, обявявайки, че новият главен герой в предаването вече е избран и скоро щели да съобщят кой е той.Въпросният трети кастинг беше с краен срок 1 декември, а снимките трябваше да са в Шри Ланка. На Стефановден - 4 дни преди края на годината и без да е обявено името на избрания за Шри Ланка, беше обявен смесен кастинг - за жени и за мъже, които търсят "Любов в рая". Явно телевизията сменя концепциите като носни кърпички и се готви едновременно за няколко варианта на проекта, пише "Хотарена".

Title И в Лос Анджелис скачаха за богоявленския кръст: 
И в американския град Лос Анджелис, щата Калифорния, беше хвърлен богоявленски кръст, съобщи генералният консул Бойко Христов.„Кръстът беше спасен от Тео Михалев, на 14 г., който е възпитаник на Българското училище „Св. Св. Кирил и Методий в Лос Анджелис“, съобщава генералният консул, цитиран от Би Ти Ви.От поста във Фейсбук става ясно, че така е бил приветстван новопристигналият отец Марко, който е възстанови богослуженията в българската православна църква „Св. Георги“.На 6 януари празнуваме Богоявление (Йордановден) – един  от най-големите християнски празници в българския календар. На този ден св. Йоан Кръстител е кръстил Божия син в река Йордан.Българинът вярва, че както тогава небето се отваря и Господ изпълнява желания.Ритуалите на Йордановден в традиционния фолклор са свързани с кръщенето и освещаването на водата и кръста, затова и на много места този празник се нарича Водици.На този ден се извършва празнична Богоявленска литургия, освещава се вода и след това свещениците отиват до водоем (море, река, езеро), където хвърлят кръста, а този сред мъжете, който го хване, ще бъде здрав през цялата година.

Title САМО ЗА СЕДМИЦА: 5 мигранти загубиха живота си в Странджа: 
Бургаската морга продължава да е препълнена от непотърсени тела, а това сериозно затруднява съдебните медици.Общо пет са мигрантите, които са загубили живота си при землището на селище "Индже войвода" само за последната седмица, заяви в "Денят започва" д-р Галина Милева - началник на отделението по "Съдебна медицина" в УМБАЛ - Бургас. Те са били открити по сигнал. Били са на възраст между 17 и 25 години.

Title Бившият на Емануела заби по-млада фолкаджийка: 
Динев и Джия не показват публично любовта си, най-вероятно решили да запазят чувствата си далеч от светските клюки. Двамата са заедно от няколко месеца, а Джия често може да бъде забелязана да кара колата на Динев.Към момента не е ясно дали двойката ще предприеме по-сериозна крачка в отношенията си като сватба или бебе. Джия няма зад гърба си нито брак, нито деца, така че е идеална половинка за милионерския наследник.Самият Димитър Динев има един син - Митко-младши, който е плод именно на любовта му с Емануела. Раздялата между двамата бе съпроводена от множество скандали и дори дело за попечителство над малкия. Едва в края на миналата година делото бе спечелено от Емануела.Певицата и Димитър Динев водиха съдебни битки в продължение на 6 години, през които действа споразумение детето да бъде отглеждано от майката, напомни "Телеграф".Преди 5 години на първа инстанция обаче съдът присъжда правата в полза на бащата - решение, което Емануела автоматично обжалва.

Title Безбожник задигна пари от параклис и унищожи свещи: 
На 3 януари е подал сигнал за кражбата на 30 лева на монети и унищожени 400 броя свещи от параклиса, намиращ се в местността „Шерапаните“.Извършителят е направил самопризнания и е възстановил откраднатата сума.

Title Започва проверката по случая на танцуващите с бебета акушерки: 
Днес от отделението по Неонатология ще бъде изписано дете, чиито роднини го разпознаха като едно от бебетата в клипа. Бабата Катя Митева бе категорична, че това е тяхното бебе."На 100% съм сигурна. На 100% защо 20 дни съм го държала в ръцете си и съм го къпала. Човек не може да не познае собственото си дете", разказва тя.Началникът на неонатологията д-р Таня Праматарова отрече това да е бебе от видеото."Тяхното дете е родено на 3-ти декември и има престой в Неонатологично отделение до 10 декември. Прието е отново на дата 30 декември, така че по време на направата на този клип бебе Илия въобще не е бил пациент на Неонатологично отделение", обясни д-р Праматарова.За сега няма информация кои са засегнатите бебета, но днес ръководството на болницата трябва да вземе решение да уведоми техните родители за скандалния клип.

Title Чужденец хвана крадец в дома си: 
Той е проникнал в спалня на незаключена къща. На 5 януари е той направил опит да задигне портмоне с 900 лв. и 12 000 турски лири.На място е бил заварен от собственик - чужденец, постоянно пребиваващ в България.Между двамата е последвало боричкане, при което извършителят избягал, захвърляйки портмонето с парите.Продължава издирването на крадеца.

Title ЗОНА ЗА ПРЕГРЪДКИ: Нова организация за паркирането пред Терминал 2 на летище София: 
„На 9 януари ще бъдат пуснати в активно действие КПП към Терминал 2. Достъпът до аерогарата ще става чрез билет, който трябва да бъде изтеглен пред бариерите. Всеки ще има 10 минути, за да разтовари багаж и да изпрати пътниците към летището. След това стартира времето за таксуване за паркинг. Идеята не е нова за България - практикува се в Пловдив, Варна и Бургас”, коментира в ефира на „Здравей, България” ръководителят на отдел „Паркинги” към летище София Радослав Тодоров.По негови думи ще има контрол и за спирането на автомобили преди бариерите.Ще бъдат налични три паркинга, като билетът ще важи за всички тях. Системата ще работи автоматично – ще разпознава номера на автомобила. Трите паркинга имат различни тарифи според престоя – краткосрочен или дългосрочен.

Title От "Хамас" изразиха готовност да освободят заложници като "първи етап" от споразумение: 
Представител на "Хамас" каза вчера пред АФП, че групата от 34 заложници включва "всички жени, болни хора, деца и възрастни" сред израелските заложници. Палестинското ислямистко движение има нужда от една седмица, за да се свърже с всички похитители и да установи кои от пленниците са живи, добави той.От канцеларията на израелския премиер Бенямин Нетаняху обаче дадоха да се разбере в изявление, че "противно на това, което бе съобщено, от "Хамас" все още не са предоставили списък на заложниците".Непреките преговори между двете страни в конфликта бяха подновени през уикенда в Доха - столицата на Катар, който посредничи заедно с Египет и Съединените щати в опит да бъде постигнато споразумение за прекратяване на огъня и освобождаване на заложниците.Това стана малко повече от две седмици преди встъпването в длъжост на избрания за президент на САЩ Доналд Тръмп. Близък съюзник на Израел, Тръмп, който ще положи клетва на 20 януари, вече засили натиска върху "Хамас", пише БТА.Спасителните служби в ивицата Газа съобщиха за най-малко 23 убити при израелски удари в палестинската територия вчера.На окупирания Западен бряг на река Йордан израелската армия застреля по време на своя операция палестински тийнейджър.

Title УФ, ЧЕ МИРИШЕ! Четири блока в столичен квартал потънаха във фекални води: 
Фекални води са наводнили мазетата на четири блока кв. „Манастирски ливади“ в София.Вместо празнична подготовка около Коледа хората били принудени да изпомпват отпадни води.При ремонт на главния канализационен колектор фирмата изпълнител е пропуснала да свърже главната отходна тръба с блока.Така навръх Коледа – на 24 декември, хора от блоковете установили, че мазетата и гаражите им са наводнени с мръсни води.На сигнала за аварията реагирали само от „Софийска вода“ и пратили екип да отводни.От дружеството потвърдиха, че фирмата изпълнител на ремонта не свързала няколко жилищни блока с главната обходна тръба.На 25 декември блокът е бил свързан с канализацията. Обитателите на засегнатите кооперации обаче се оплакват от чести спирания на водата през декември, понякога за повече от 24 часа, и кални пътища заради ремонта.В позиция до bTV от район „Триадица“ обясниха, че са наложени глоби и към момента  работата по обекта е временно спряна до привеждането му в норми.

Title ПОЛИТИЧЕСКИ ПАЗАРЛЪК! Стойчо Стойчев: Ако не бъде съставено правителство, всички ще пострадат. Докато не чуя Борисов да каже...: 
Това заяви пред Нова телевизия политологът Стойчо Стойчев.Според него препъникамъкът за името на премиера не е реалният проблем, защото очевидно няма обективна причина някой от другите лидери да иска да е министър-председател в такъв кабинет."Не е важно какво има декларирано, важно е какви мотиви движат отделните участници - дали те са искрени, в какъв формат искат да се случи и т.н. Вярвам, че нещата, които "изтекоха" в публичното пространство, са подписани", отбеляза той. И отбеляза, че целият процес изглежда "като един пазарлък".Според колегата му Милен Любенов ще бъде съставена "четирипартийна минимално печеливша коалиция".Стойчо Стойчев заяви още: "Ако не бъде съставено правителство, всички ще пострадат. Кога БСП скоро ще имат един-двама министри. Кога ИТН ще участван в управление скоро. За ГЕРБ очевидно провалът на поредния опит да се формира кабинет, ще е провал по тази писта. За ДБ сега е моментът да се действа, може би после ще бъде късно. За всички тези играчи "сега е моментът"."От политическите партии никой няма да спечели от едни нови избори, защото те ще доведат до още по-голяма фрагментация", заяви Любенов и намекна, че "олигархични структури имат интерес тази нестабилност в страната да продължава"."Тази седмица вероятно ще бъде връчен мандат, а той се връчва на кандидат за министър-председател. Така че въпросът за премиера трябва да бъде решен", отбеляза той.

Title СЧУПИ ДРЕГЕРА: Чужденец с брутален антирекорд в Бургаско: 
Ситуацията се разиграва срещу к-с "Рио Гранде" в Слънчев бряг.Водачът е беларуски гражданин. "Мерцедес Спринтер" управляван от него пък е с бургаска регистрация, съобщава "Флагман".Последва тест за алкохол. А той показва концентрация - 3,57 промила. Шофьорът е задържан, а колата иззета. По случая е образувано бързо производство. Чужденецът е на 35 години и живее в Несебър.За щастие, безотговорното му поведение не доведе до фатален инцидент. За това спомогнаха и действията на служителите на реда.

Title САМО В ПИК: Топ хороскопът на Алена - ето какво я очаква всяка зодия на днешния Йордановден: 
Честит Йордановден! При среща с влиятелна личност  заложете на вашия чар и интелект. Потънали сте в мисли заради възникналите проблеми в личния си живот. Освободете се от тях, за да не пропилеете възможностите за професионален успех. В материално отношение успехът ще бъде с вас. Подновете отношенията си с ваши делови партньори.ТЕЛЕЦЧестит Йордановден! Подгответе се за кратко пътуване до ваши роднини вечерта или на следващи яден, но се съобразете с обстановката в държавата. Не си позволявайте забележки към вашите колеги. Ако ги предизвикате с критиката си и се впуснете в спор, ще провалите служебните си задачи. Не отказвайте предложената помощ. Работете спокойно и не създавайте конфликти. Ще сте удовлетворени от постигнатото.БЛИЗНАЦИЧестит Йордановден! Предпазвайте се от недобронамерени познати, които ще ви се обадят днес, за да ви искат пари. Вашите отношения с деловите партньори са отлични, но малко предпазливост не е излишна. Внимавайте да не се окажете замесени в сделка, от която ще претърпите неочаквани загуби. Не влизайте в спор с колегите си, ако са ви натоварили със спешни служебни задачи.РАКЧестит Йордановден! Ще се разочаровате от некоректното поведение на ваш колега, който е получавал помощ от вас, а сега се опитва да ви злепостави. През следващата седмица имате насрочени разговори в банкова институция, за да преговаряте за финансиране на ваш проект. Успехът е на ваша страна, ако се подготвите и бъдете уверени в думите си. Коригирайте грешките си.ЛЪВЧестит Йордановден! Денят ви е наситен с работа, с уреждане на пътуване, с вечеря, свързана с успех на ваш колега. Бъдете отзивчиви, ако някой търси помощта ви. Отнасяйте се внимателно към предложенията за съвместна работа. Ще ви донесат покана за събитие през следващите дни. Преценете дали си струва да отидете ако струпването на хора не отговаря на наложените правила за съхраняване на вашето здраве.ДЕВАЧестит Йордановден! Отменете деловите срещи и не провеждайте разговори с вашите колеги, ако целите да докажете пропуските им, пък и напрегнатото ежедневие изисква да не сте заядливи. Заемете се с преките си професионални отговорности и с творческа работа. Необходимостта да получите на всяка цена признание, щеВЕЗНИЧестит Йордановден! Днес сте напрегнати заради спешни задачи на работното място, особено ако работите в дома си. Не се занимавайте със странични проблеми и не позволявайте на вашите колеги да ви прекъсват и разсейват. В никакъв случай не жертвайте кариерата си заради нечии претенции. Не спорете заядливо, ако нещо при изпълнението на вашите служебни задачи не ви харесва.СКОРПИОНЧестит Йордановден! Не допускайте вашата наивност да се превърне в причина да ви използват за чужда кауза. Гонете своите цели и директно и отказвайте да се съобразите с исканията на вашите колеги. Бизнесмени и финансисти ще се справят отлично със задачите си, ако са взели работа и у дома. Внимавайте да не нагрубите подчинените си, налагайки мнението си и нови правила на поведение.СТРЕЛЕЦЧестит Йордановден! Планирайте внимателно разходите си, за да не нарушите финансовия баланс на вашата фирма, ако се налага да плащате за лечение на ваши подчинени. Очаква ви небивал успех на работното място, ако надмогнете егото си и съумеете да се възползвате от помощта на вашите колеги. Не отлагайте деловите си срещи дори и да не сте уверени в себе си.КОЗИРОГЧестит Йордановден! Предстои ви да вземете решение, свързано с желанието ви да промените работното си място, но ви съветвам да не го правите сега. Преценете дали сте готови в този момент да поемете новите отговорности. Позволено ви е да предприемете важни промени в живота си, които сте планирали, но не и импулсивни заради ваше неочаквано хрумване тази сутрин.ВОДОЛЕЙЧестит Йордановден! Не се опитвайте да оправяте съсипаните отношения между вашите колеги, защото с намесата си, особено ако не са ви помолили ще загубите подкрепата на всички. По-добре запазете мълчание и се отдайте на работата си. Денят е идеален за делови срещи, както и за нови делови запознанства. Справяте се успешно със задачите си на работното място.РИБИЧестит Йордановден! Пред вас е успешен ден който изисква да не се отпускате, да сте активни и на работното място, но да не допускате съвети от хора, които нямат право на намеса в задълженията ви. Не пропилявайте шансовете си за обмисляне на печеливши начинания, заради прекалено дълъг размисъл. Обърнете внимание на деловите предложения. ви създаде много проблеми.

Title НСО с мерки за сигурност за празничния водосвет в столицата: 
Граждани ще имат достъп до събитието след 09.30 часа през два пункта за проверка - при ул. "Раковска" и ул. "Оборище" и при южната страна на храм-паметника "Свети Александър Невски".Служителите на НСО ще извършват проверки за предмети, общоопасни средства и вещества.Гражданите ще бъдат проверявани с металдетектори за наличие на огнестрелни и хладни оръжия, остри предмети, експлозиви и леснозапалими вещества, източници на йонизиращи лъчения, фойерверки и други пиротехнически изделия.Граждани, които носят обемисти багажи, няма да бъдат допускани до мероприятието. Достъпът на лица във видимо неадекватно състояние също ще бъде ограничаван.

Title Бразилски гранд стартира преговори за ас на Лудогорец: 
Бразилският гранд Интернасионал Порто Алегре проявява интерес към един от асовете на Лудогорец - Рик Джонатан.Новината е на журналистът Лукас Кояр от Vozes do Gigante, който след изкъсо процесите в клуба.Информацията гласи, че Интернасионал ще влезе в преговори с "орлите" през следващите няколко дни.Рик Джонатан е основен футболист в състава на Игор Йовичевич, като до момента през сезона има 6 гола и 8 асистеции в 31 мача във всички турнири.Договорът му с тима от Разград е до лятото на 2027 година, напомни "Гонг".

Title Григор Димитров отново е номер 10 в света: 
Българинът загуби 150 точки и е с актив от 3200 – с 5 повече от номер 11 Стефанос Циципас, предаде БНР.Тази седмица най-успешният ни тенисист в историята ще лекува травмата си и ще очаква жребия за Откритото първенство на Австралия, което започва в неделя, 12 януари, в Мелбърн. Там Димитров ще бъде десети поставен в схемата.Адриан Андреев е 217 в класацията на АТР. Той играе днес в квалификациите в Мелбърн.Сред първите 500 в света от българите са още Димитър Кузманов (№336), Пьотр Нестеров (№440) и Янаки Милев (№500).19-годишният Илиян Радулов изкачи три позиции и е на рекордното за него 539-о място. Води Яник Синер, следван от Александер Зверев и Карлос Алкарас.При жените Виктория Томова отстъпи три места и е вече 56-а. Тя записа втора загуба от два мача през сезона, след като отстъпи в Хобарт на Греет Минен.Втората ни ракета Гергана Топалова е 341-а, а Лиа Каратанчева е номер 347. В топ 500 са още Изабелла Шиникова (№365) и Росица Денчева (№466).На върха продължава да е шампионката от Бризбън Арина Сабаленка пред Ига Швьонтек и Коко Гоф, която победи полякинята на финала на Юнайтед къп.

Title Алибегов: Връщането на 20% ДДС за ресторантьорите е...: 
"В 24 страни в Европа ставката за заведенията е намалена. Като се погледнат отчетите, които представяме, се вижда, че загуби няма. Напротив - тази година секторът е внесъл с 200 млн. лв. повече данъци."ГЕРБ-СДС, ДПС-Ново начало, "Възраждане" и БСП ще подкрепят искането ни за 9% ДДС, допълни той.Призовахме колегите от сектора да не вдигат цените, заяви Алибегов."От началото на 2025 г. има поскъпване на тока с 8%, на вода, на минималната работна заплата, поскъпване на хляба и 20% ДДС - вие преценете колко можем да издържим без да вдигаме цените", съобщи той."Нашият сектор повиши най-много заплатите в последните години. Над 50% са паднали случаите на неиздаване на касов бон. Бизнесът е на друго ниво и се дисциплинира", каза председателят на БАЗ.

Title ПАМЕТ БЪЛГАРСКА: Отбелязваме 177 години от рождението на Христо Ботев: 
177-ата годишнина от рождението на поета революционер Христо Ботев ще бъде отбелязана на 6 януари в цялата страна с ритуали с участието на представителни подразделения от Сухопътните войски, Военновъздушните сили, Военноморските сили, Съвместното командване на специалните операции, Националната гвардейска част.Христо Ботев е роден на 6 януари 1848 в Калофер. Ботев живее само 28 години, но остава в националната памет както с творчеството си, така и с революционното си дело.Роден е на 25 декември 1847 г. (нов стил - 6 януари 1848 г.) в Калофер в семейството на даскал Ботьо Петков и Иванка Ботева.Първоначално (1854-1858) учи в Карлово, където е учител Ботьо Петков, по-късно се завръща в Калофер, продължава учението си под ръководството на своя баща и през 1863 г. завършва калоферското училище.Октомври същата година заминава за Русия и се записва частен ученик във Втора Одеска гимназия, от която е изключен през 1865 г. Известно време е учител в бесарабското село Задунаевка.През 1867 г. се завръща в Калофер, започва да проповядва бунт срещу чорбаджии и турци, след което окончателно напуска Калофер. По това време във вестник "Гайда", редактиран от П. Р. Славейков, е публикувано първото стихотворение на Хр. Ботев - "Майце си".От октомври 1867 г. живее в Румъния. Работи в Браила като словослагател при Димитър Паничков, където се печата в. "Дунавска зора". През следващите години се мести от град на град, известно време живее заедно с Левски.През 1872 г. е арестуван за конспиративна революционна дейност и изпратен във Фокшанския затвор, но освободен вследствие застъпничеството на Левски и Каравелов.Започва работа като печатар при Каравелов, а по-късно като сътрудник и съредактор на революционния орган. Започва активната му дейност като журналист и под негова редакция започва да излиза новия орган на революционната партия - в. "Знаме".През 1875 г. съвместно със Стефан Стамболов издава стихосбирката "Песни и стихотворения".Априлското въстание го подтиква да създаде чета, на която става войвода. От Гюргево се качва с част от четата на кораба "Радецки" и на 17 май принуждават капитана да спре на българския бряг. На 20 май 1876 г. е последният тежък бой - привечер след сражението куршум пронизва Ботев.Община Стара Загора и Старозагорският военен гарнизон организират в 11.00 ч. тържествен общоградски ритуал. Венци и цветя ще бъдат положени пред бюст-паметниците на Христо Ботев и Хаджи Димитър в парк „Митрополит Методий Кусев“.Водещ на събитието ще бъде актьорът Ивелин Керанов. В ритуала ще вземат участие и Военният духов оркестър, знаменна група и почетна рота от Втора Тунджанска механизирана бригада.

Title Душан Керкез призна остава ли в Ботев: 
В последните дни се заговори, че специалистът може да поеме националния отбор на Кипър. Според медиите на Острова на Афродита двете страни са били в напреднали преговори."Оставам в Ботев. На 8 януари ще изведа отбора за първа тренировка на базата в "Коматево", спoдели за BgDerby.com наставникът.Жълто-черните ще се имат подготовителен лагер в Турция. На 14 януари тимът заминава за Анталия.

Title РОЙТЕРС ГРЪМНА: Джъстин Трюдо подава оставка: 
Очаква се канадският премиер Джъстин Трюдо да подаде оставка като лидер на Либералната партия още днес, съобщи Ройтерс, цитирана от БТА.Агенцията се позовава на канадския вестник „Глоуб енд Мейл“.Според източници на изданието Трюдо ще се оттегли преди ключова среща на управляващата формация в сряда.От канцеларията на канадския премиер засега отказват коментар, уточнява Ройтерс.За момента не е ясно също дали Трюдо ще подаде оставка и като министър-председател, или ще остане на поста, докато бъде избран нов лидер на либералите.Джъстин Трюдо оглави партията през 2013 г., когато тя преминаваше през тежък период – за първи път в историята си остана чак на трето място на парламентарни избори.Според проучванията на общественото мнение управляващата партия ще претърпи тежко поражение от консервативната опозиция на редовните избори, които трябва да бъдат произведени до края на октомври.Оставката на Трюдо обаче вероятно ще доведе до нови призиви за бързо свикване на изборите, за да бъде избрано правителство, което да работи с администрацията на президента на САЩ Доналд Тръмп, който ще встъпи в длъжност на 20 януари.Наскоро Тръмп нарече Трюдо „губернатор“ и повтори предложението си Канада да стане 51-вия американски щат.

Title Първи уловиха кръста в Шипка: 
В Шипка мъжете първи се хвърлиха в ледените води за дървения кръст, още с първите слънчеви лъчи за деня. Ритуалът се води от шипченските воеводи."Правим го рано, за да посрещнем красивата зора. За девета поредна година спазваме ритуала. Нека всеки да спаси своя кръст и да вярва, защото вярата ни е спасила", обясни в ефира на "Здравей, България" кметът на град Шипка Веси Панайотова в ефира на Нова телевизия.А хората от града си пожелаха здраве, усмивки и щастие.

Title Приемането ни в Шенген крие сериозни опасности за децата на разделени родители: 
Пред DarikNews адвокат д-р Христина Георгиева, Хоноруван асистент по „Механизми за вземане на решения в ЕС“ към Катедра „Национална и регионална сигурност“ на УНСС обясни какви са правата на родителите в случай, че детето бива изведено от единия без съгласието на другия. Става въпрос за преминаването на границата по суша с Румъния и Гърция, където предстои всички проверки да отпаднат напълно.На въпрос какви документи са необходими за децата, за да напуснат границата на България, адвокатът обяснява, че е задължително децата до 14-годишна възраст да имат паспорт. За издаването му е необходимо съгласието на двамата родители, без значение дали са заедно или разделени. „Те трябва да са съгласни към съответната дата на издаване на паспорта, след издаването на документа е възможно да бъдат в лоши отношения“, пояснява Георгиева. При такъв случай всеки един от двамата родители може да изведе детето извън границите на страната. Възможно е дори бабата и дядото на детето също да се възползват от отпадането на границите, за да заведат детето в Румъния или Гърция. При такива случаи също няма пълна гаранция.При отпадането на граничния контрол, все пак режим на проверка е по-скоро възможен, обяснява адвокатът. Родителят може да премине безпроблемно границата, с детето в превозното средство, но той е възможно да бъде спрян на друго място в чуждата държава. Възможно е да има извънредна проверка от полиция, но дори при този случай родителят, извел детето, не подлежи на наказание.„Гаранция дава Шенгенската информационна система – ШИС. Единият родител, ако има притеснения, може да заяви, че детето би могло да бъде изведено от другия родител. В ШИС може да се декларира, ако има такова съмнение. Това все пак дава някаква гаранция, но не пълна“, обяснява още Георгиева.Адв. Христина Георгиева обясни как могат да бъдат предотвратени подобни случаи при разведени или разделени родители. „Практиката ми показва, че съдилищата могат да задължат единия родител (при когото е детето) да осигурява обаждане до другия поне веднъж на ден“, казва тя. По този начин е възможно единият да бъде информиран за намеренията на другия да изведе детето извън границите на страната. Тя поясни, че правото за обаждане се осигурява само със съдебно решение.По отношение на законодателството се получава сериозно разминаване. Според българското законодателство се изисква декларация за съгласие за пътуване на детето в чужбина, заверена от нотариус. При приемането на страната ни в пълноправен Шенген, такава декларация вече не се изисква за другите държави - членки на Шенген. Така, стига да има паспорт, детето може да влезе в Гърция или Румъния по суша само с майка си, или само с баща си. Адвокатът посочи още, че една норма в Закона за българските лични документи не е отменена. Според нея при пътуване в чужбина и към момента децата трябва да имат съгласие и на двамата родители, като това е записано в чл. 76, т. 9 от ЗБЛД. Родителят, извел детето не подлежи на някакъв вид наказание. Прилага се европейското законодателство, което е над българското. Георгиева посочва, че е абсолютно задължително да се спазва европейското законодателство, което според йерархията, е над българското.Адв. Георгиева пояснява още, че държавите, които желаят да се присъединят към Шенгенското пространство, трябва да изпълнят набор от предварителни условия, сред които: да прилагат общия набор от шенгенски правила на граничния контрол. По тази логика националният закон не може да противоречи на тези правила, въведени с Регламент (EС) 2016/399 за определяне на Кодекса на шенгенските граници, Регламент (ЕС) 2018/1862 и др. Правото от Шенген като право на ЕС е наднационално и има предимство пред националното, ако последното му противоречи.„Възможна е проверка от „Пътна полиция“ в другата държава - в случая Румъния или Гърция. Полицаите не могат да задължат родителя да „върне“ детето в България. Родителят не е нарушил никакво законодателство. Няма за какво да бъде съден“, обяснява адвокатът.„След приемането ни в Шенген по море и въздух, една от първите мерки за ограничение на случаите на "отвличане" на деца от единия родител заради липсата на досегашния граничен контрол бе приемането на нова разпоредба в Семейния кодекс – чл. 127б (ДВ бр.67/2023г), с която се въвежда възможност за родител, който се опасява, че детето му може да бъде изведено от България от другия родител, да подаде искане до съда за налагане на забрана за напускане на страната. Ето каква е процедурата: Съдът уведомява незабавно органите за граничен контрол при Министерството на вътрешните работи за образуваното производство. До влизането в сила на съдебно решение по делото детето може да напуска страната само с разпореждане на съда", казва Георгиева.Адвокатът пояснява, че препис от съдебното решение се изпраща незабавно на компетентните органи на Министерството на вътрешните работи за въвеждане на сигнал в Шенгенската информационна система. Към момента това е редът, по който може единият родител да предприеме мерки за ограничаване на риска от извеждане на детето от другия родител.„Абсолютна сигурност не мисля, че може да се гарантира“, казва още Георгиева.Адвокатът каза още, че когато България е приета в Шенген по въздух и вода, е имало случаи, в които родители са се опитвали да изведат децата си, без съгласието на другия. Тези случаи обаче са неуспешни.След присъединяване към шенгенското пространство, правото на ЕС позволява на държавите – членки повторно въвеждане на граничен контрол на вътрешните граници само в краен случай като COVID-19, след терористични нападения, увеличаване на миграционните потоци към ЕС или временен граничен контрол в отговор на сериозна заплаха за обществения ред или вътрешната сигурност. Проверките, въвеждани в случай на извънредни обстоятелства, изискват одобрението на Съвета. Оттук, пропуск да бъде отменена разпоредбата на чл. 76, т. 9 от ЗБЛД не я прави обвързваща що се отнася до осъществяване на граничен контрол на границите с Румъния и Гърция, през които се свързваме с останалите страни от т.нар Шенгенско пространство.

Title МНОГО ГОЛЯМ ПРАЗНИК: Йордановден е! Черпят над 20 любими имена, а всяко момиче трябва да направи този специален обред: 
Общият празник за двете събития се наричал Богоявление, защото при кръщението Си в Йорданските води Иисус Христос се явил  на света за обществено служение. Чрез раждането Си Той се явил на света в плът. По-късно Църквата приела да празнува двете събития поотделно - на 25 декември Рождество Христово, а на 6 януари - Богоявление.Твърде малко са подробностите за земния живот на Господ Иисус Христос преди Неговото кръщение, които можем да намерим в страниците на евангелските повествувания.Спасителят, Който наистина се постарал "да изпълни всяка правда" (Мат. 3:15), изчакал да навърши 30-годишната възраст, необходима по еврейския обичай за всеки свещеник или учител, и преди да излезе на обществена проповед приел кръщението на Своя Предтеча.Наскоро преди това Йоан Кръстител, синът на свещеник Захария и на  Елисавета, бил започнал по Божия повеля покайната си проповед "във Витавара отвъд Йордан" (Йоан 1:28). Йоан бил предсказаният от пророк Малахия Ангел, който трябвало да приготви пътя на Господа (Мат. 3:1). За него бил говорил още великият Исаия: "Гласът на викащия в пустинята говори: пригответе път Господу, прави направете в пустинята пътеките за нашия Бог" (Ис. 40:3). Неговият зов: "Покайте се, защото се приближи царството небесно!" (Мат. 3:2) привлякъл вниманието дори на фарисеите и садукеите. (Мат. 3:7). С тревога и упование пристъпвали към него люде от всички слоеве на народа.От Йерусалим били изпратени при него свещеници и левити измежду фарисеите, за да го питат: "Защо кръщаваш, ако не си Христос, ни Илия, нито Пророкът?" (Йоан. 1:19, 25), а Йоан им отговорил: "Аз кръщавам с вода, но посред вас стои Един, Когото вие не познавате. Той е Идещият след мене, Който ме изпревари, и Комуто аз не съм достоен да развържа ремъка на обущата Му" (Йоан. 1:26-27).И ето, Този Един дошъл "от Галилея на Йордан при Йоан, за да се кръсти от него. А Йоан го възпираше и думаше: аз имам нужда да се кръстя от Тебе, а Ти ли идваш при мене? Но Иисус му отговори и рече: Остави сега; защото тъй нам подобава да изпълним всяка правда. Тогава Йоан Го допуска" (Мат. 3:13-15).При кръщението на Иисуса Христа се възвестила на света тази велика тайна, за която Старият Завет само загатвал и върху която древните Египет и Индия само баснословили - тайната на Божествената Троица. Отец се явил на нашия слух, Духът се явил на човешкото зрение, а Синът - на осезанието ни в многогодишното Си общуване с човеците.Отец изрекъл Своето свидетелство за Сина, Синът се кръстил, а Светият Дух като гълъб летял над водата. Чрез свидетелството на Йоан: "Ето Агнецът Божи, Който взема върху Себе Си греха на света" (Йоан 1:29) и чрез кръщението на Иисус беше показана Христовата мисия на света и посочен пътят на нашето спасение. А именно: с потопяването в Йорданските води Господ взе върху Себе Си греховете на човешкия род и умря под неговото бреме, а излизането от водата показва Неговото оживяване, Неговото възкресение. И в нас трябва да умре чрез светото Кръщение старият греховен и прокълнат човек и да излезем от свещения купел като наново оживели, очистени, обновени и възродени.Празникът Богоявление се нарича още Просвещение, защото Йорданското събитие ни просвещава, като ни показва Бога изявен в непостижимата тайна на единосъщната и неразделна Троица. Всеки от нас чрез светото Кръщение бва осиновен от Отеца на Светлината чрез заслугата на Сина и чрез силата на Светия Дух.Богоявленският празник е свързан с великото водосвещение, което трябва да ни напомня, че при бреговете на река Йордан Бог е обновил чрез вода и Дух нашата овехтяла от греха природа.Според народната традиция, девойките също по свой начин вземат участие в този празник. Още преди изгрев слънце, те отиват към кладенеца или извора на реката да си налеят вода. На реката измиват домашната икона и своите лица.В Родопите има още една традиция. Там на този ден да се хвърлят във водата младоженците, които са се оженили на миналата година. Това се прави, за да са живи и здрави цяла година. Къпането се извършва от специални хора наричани къпинчари. Ако наблизо няма река, то тогава церемонията се провежда до кладенец.ИМЕН ДЕН ПРАЗНУВАТ: Йордан, Йорданка, Йордана, Дара, Данчо, Данко, Данка, Божил, Божана, Богдан, Богдана, Богомил, Богомила, Боголюб, Боголюба, Бончо, Бонка, Борислав, Борислава, Бистра, Банко, Банчо

Title Пеевски: Хората и бизнесът не трябва да плащат цената на политическата нестабилност. Искаме нулево ДДС за хляба и 9% за ресторантьорите: 
За нас е неприемливо цената на политическата нестабилност и неспособността на партиите да излъчат редовно правителство да се плаща от хората и бизнеса и така, както предложихме мораториум върху цените на електроенергията до изясняване на ситуацията с ЕРП-тата, така настояваме за трайно установяване на диференцираните ставки за ДДС, се казва още в позицията.Всички мерки, които предлагаме са свързани с това хората да получат подкрепа в политически нестабилна ситуация и в отговор на принципите ни, че политиката трябва да бъде обърната към и за хората, допълва Пеевски.

Title ИНДИЙСКИ СЕРИАЛ: На булката ДБ много й се искаше да легне в ложето на младоженеца ГЕРБ, но докога 5000 ще държат 5 милиона за заложници: 
С индийски сериал политическият анализатор Кристиян Шкварек сравни топновината от вчера - разтурилите се преговори между ГЕРБ и "Демократична България".В късния следобед на неделя от партията на Бойко Борисов официално информираха обществеността, че заради отказа на демократичните сили премиер премиерът да правителство с първия мандат да бъде от ГЕРБ, преустановяват разговорите с представителите на ДБ."Още в изборната вечер повтарях, че сме заложници на един безкраен индийски сериал, в който бабуваме за това две непонасящи се семейства да се оженят. Този брак е невъзможен, и ще остане такъв. Време беше, още тогава, опитите да престанат, за да не губим времето на цялата държава. Уви, опитите продължиха, на булката (ДБ) много й се искаше да легне в брачното ложе, ама ако получи и зестрата, и къщата, и колата, и децата... Е, нямаше как, за пореден път, и сега се връщаме там, откъдето тръгнахме.До кога ще продължава това? Колко още цялата страна ще бъде заложник на този индийски сериал? И защо? Кога се е превърнало в неписано правило, че Либералите у нас задължително трябва да участват във властта? Каквото и да се случва, не може вече без тях! Ма направо в конституцията го впишете тогава", коментира с гняв Шкварек в социалната мрежа."А защо не може без тях? Защото останалите ги е шубе от това либерална опозиция да им пълни жълтите павета. Какво, по-дяволите, ще се случи, като ги напълнят? Какво ще направят? Как 5000 души ще държат 5 милиона за заложници? И защо? Заради вашето шубе?Как на Орбан от "Да, Унгария!" му изкарват всяка година по 60,000 души в Будапеща и човекът си управлява спокойно вече пети мандат? Как в САЩ буквално всички големи градове са напълно превзети от демократите, във Вашингтон за Камала гласуват с ДЕВЕТДЕСЕТ ПРОЦЕНТА (90%!) , а Републиканците си се връщат на власт с пълна сила? И въобще не им дреме ще има ли демократически "Black Lives Matter 2" на "белите павета" във Вашингтон или на 5-то авеню в Ню Йорк.Но тук, в България, политиците треперят като сковани от едни 5000 души в центъра на София и обричат цялата държава на този си (нерационален) страх", завърши публикацията си Шкварек.

Title Bloomberg: Байдън ще забрани нови петролни сондажи в обширна част от атлантическите и тихоокеанските води на САЩ: 
Този ход представлява мащабно усилие за трайна защита на крайбрежните води и на общностите, които зависят от тях, от разработването на изкопаеми горива и от риска от петролни разливи.В същото време Байдън оставя отворена вратата за нови лизингови договори за добив на нефт и природен газ в централната и западната част на Мексиканския залив, в които се сондира от десетилетия и които понастоящем осигуряват около 14% от производството на тези горива в страната, твърдят запознати с въпроса.Джо Байдън ще разпореди забрана за нови разработки на нефт и газ в морето на около 625 млн. акра от крайбрежната територия на САЩ, изключвайки продажбата на права за сондиране във водите на Атлантическия и Тихия океан, както и в източната част на Мексиканския залив.Решението на Байдън, което трябва да бъде обявено в понеделник, "ще подобри още повече неговия принос за климата, като задълбочи досегашната му дейност в областта на опазването на околната среда и енергията с нулеви емисии", посочват от Bloomberg.То се основава на поредица от действия на Белия дом, предприети в последния момент, за опазване на земите и гарантиране на защитата на околната среда преди встъпването в длъжност на новоизбрания президент Доналд Тръмп.Говорителите на Белия дом не е отговорил веднага на молбите за коментар от страна на американската медия, "отправени извън обичайното работно време".За разлика от други стъпки, които Байдън е предприел за ограничаване на разработването на изкопаеми горива и на емисиите на парникови газове, които са двигател на изменението на климата, тази може да има дълготрайна устойчивост, усложнявайки намерението на (Доналд) Тръмп да подкрепи местния добив на нефт и газ.

Title КЛЮЧОВА ПОЛИТИЧЕСКА СЕДМИЦА: Очаква се президентът да връчи първия мандат: 
Причината - несъгласие от страна на ДБ за фигурата на бъдещият премиер, както и за персоналния състав на бъдещия кабинет. От ГЕРБ-СДС обявиха, че са предложили два варианта министър-председател - Бойко Борисов и Росен Желязков. И двамата обаче не са получили одобрението на „Демократична България“. Затова от партията на Борисов обявиха, че прекратяват разговорите.В понеделник депутатите започват работа след коледната си ваканция. Първото редовно заседание за новата парламентарна сесия ще е в сряда.От вторник народните представители ще започнат работа в ресорните комисии по финансовата рамка за новата година. Бюджетът на държавата ще е основната тема.

Title Водата в Кюстендил и Дупница поскъпва с 23 ст. за куб. метър: 
Водата за общините Кюстендил и Дупница поскъпва с 23 т. за куб метър от 1 януари - така е според бизнесплана на регионалния оператор "Кюстендилска вода", разчетен до 2026 г. и вече утвърден от КЕВР. Увеличение ще има и за останалите 6 общини в областта (без Сапарева баня), но с по-малко, казаха от оператора.Новото увеличение ще е най-чувствително за Община Дупница, защото ще е второ в рамките на 4 месеца. До 1 септември м.г. в Дупника плащаха по 1,37 лева за куб. метър, но след присъединяването на общинското ВиК към "Кюстендилска вода" тя стана 3,71 лева за куб метър. Сега влиза ново увеличение за дупничани.Абонатите на дружеството в по-голямата част на общините Кюстендил и Дупница заплащат трите компонента на цената – доставяне, отвеждане и пречистване. В останалата част от територията, обслужвана от "Кюстендилска вода”, абонатите заплащат доставяне и отвеждане. Две са пречиствателните станции в региона, обслужван от водоснабдителното дружество – в с. Копиловци, община Кюстендил и в община Дупница при с. Джерман.

Title Конституционалист ЗАКОВА Радев: Не разполага с правомощието да бави подписването на указа за новия главен прокурор: 
"Ако следва своята хронограма, следва ВСС да избере прокурор на 16 януари. Трябва да има избор на кандидат. Имаме конкурсна процедура, няма нищо лошо в това да има само един кандидат. Той ще бъде избран тогава, когато получи 13 гласа. Въпреки че 16 януари наближава, ако нямаме 13 гласа, няма да имаме прокурор", заяви конституционалистът д-р Орлин Колев в студиото на "Денят ON AIR".Д-р Колев не изключва възможността депутатите да се опитат да блокират избора чрез промени в закона за съдебната власт, въпреки че призна, че законодателният процес е сложен и изисква време."Законодателният процес трябва да премине през две четения и да бъде разгледан от съответните комисии", обясни той.Що се отнася до възможността президентът да не подпише указа за новия главен прокурор, д-р Колев бе категоричен, че такова действие би било в нарушение на Конституцията."Президентът не разполага с правомощието да бави подписването на указа. Ако откаже да го подпише, това би означавало вмешателство в съдебната власт", обясни конституционалистът.Доктор Колев коментира и хипотезата, че Конституционният съд може да бъде сезиран по въпроса за избора на главен прокурор и за правото на Висшия съдебен съвет да избира прокурора с изтекъл мандат."Конституционният съд вече се е произнесъл по подобен въпрос през 2023 година, като тогава не бе допуснато искането за спиране на изборите", напомни той.Според него в този случай е малко вероятно Конституционният съд да се произнесе по различен начин.Един от основните въпроси, който поставя д-р Колев, е законопроектът за съдебната власт, който ограничава възможността за преизбиране на магистрати, заемащи длъжности за определен период."Не съм убеден, че това е в контекста на Конституцията, тъй като нарушава принципа за равенство на гражданите", посочи той. Според него този законопроект може да бъде оспорен от органите, които са специализирани в равноправието.

Title Професор постави диагноза на Петков след тройния нарко тест: Това лице е предмет на изучаване на науките психиатрия и клинична психология: 
Документът му е нужен във връзка със съдебния иск, който се кани да заведе срещу Делян Пеевски и Делян Добрев."Отдавна съм казал, че въпросното лице не може да бъде разбрано от непрофесионалист. То е предмет на изучаване на науките психиатрия и клинична психология", коментира във Фейсбук депутатът от ГЕРБ-СДС и бивш здравен министър Костадин Ангелов."От теста на Кирил Петков разбрахме само едно: и Кирил Петков също не яде и не харесва безглутеновите кифлички с маково семе на Линда", добави в своя публикация журналистът Цветан Фиков.Потребителите на социалната мрежа масово иронизират действията на Петков. По-рано днес ПИК писа, че тройният тест е бил направен в Химико-токсикологичната лаборатория във Военно-медицинска академия, на която миналата есен кабинетът "Денков" отпусна средства от бюджета за закупуване на нова апаратурата."Ама наистина си много прост Кириле, чак започвам да те съжалявам! Какво доказваш с този тест, че и троен си го направил. Че си платил на доктора да те изкара "чист като момина сълза" - това е чиста форма на корупция, срещу която се "борите" с цялата ти шайка. В онази вечер си бил абсолютно адекватен, за да издадеш заповедта за незаконните арести - готов си за прокуратурата, улесняваш я даже. Ще се харесаш повече на няколкото идиота. Пълен идиот- което е срамно и унизително за всички нас, които търпим безкрайните ти/ви безобразия!", коментира Ели Христова.А Росанна Колева добавя: "Само като го видим как се хили като катър, заеква и се кълчи, и без тест ни е ясно, че е тотално неадекватен. За мунмурандуми, литмуси, куролации и т.н. даже не говоря. Даже от ФакултетО не говорят така.Стиска ли му да пусне дела и съдът да назначи изследване в независима лаборатория?! Не мисля! Кьор фишеци пак! Колкото "осъди" ББ за 500 000 лева! С Кокор се надпреварват кой повече дела ще загуби от Делян Добрев".

Title ПЪРВО В ПИК: ГЕРБ връща мандата на Радев неизпълнен. Отиваме на избори след Ретроградния Меркурий през април: 
Вчера първата политическа сила разпространи причината за провала на разговорите в съобщение до медиите. И тя е отказът на ДБ да подкрепи първата номинация на ГЕРБ-СДС в лицето на Бойко Борисов за премиер, и последвалата - на Росен Желязков.Непосредствено след края на изборите на 27 октомври  бившият премиер декларира две много важни условия за съставяне на правителство. "При тази бляскава победа на ГЕРБ парламентаризмът изисква председател на Народното събрание да бъде от ГЕРБ", заяви тогава лидерът на партията.Както е известно той направи компромис с това - след многократните неуспешни опити Рая Назарян да заеме председателския пост в парламента, се стигна до консенсусния вариант с Наталия Киселова.Второто условие на Борисов, като единственият политик с толкова дълъг опит в Министерски съвет, бе той да бъде министър-председател. Но в последствие отстъпи и от това. От съобщението на ГЕРБ стана ясно, че в заключителните часове на преговорите с "Демократична България" кандидатурата на Борисов е била изтеглена и на масата е била извадена тази на Росен Желязков."Но други компромиси няма да направя - ГЕРБ няма да води разговор за правителство с втория мандат. Във втория мандат не може да се случи нищо, което да не се е случило в първия", категоричен бе Борисов в няколко свои медийни изяви.Остава от утре президентът Радев да завърти рулетката с раздаването на мандатите за съставяне на правителство. Според източници на ПИК почти сигурно е, че ГЕРБ ще върне мандата неизпълнен още в деня на връчването.Няма срок, в който държавният глава да връчи на първата и втората политическа сила проучвателния мандат, но има срок, в който те да върнат мандата, както и такъв, в който Радев да определи парламентарната група, която да получи третия мандат.Окачванията са цялата тази процедура да приключи до края на януари или най-късно в първите дни на февруари. След което следва Румен Радев да издаде указ за назначаване на служебно правителство, което да организира новите предсрочни избори.Които пък се очертават за началото на април, когато тъкмо ще е свършил първият за годината Ретрограден Меркурий (15 март - 7 април). Идеално за ГЕРБ и Борисов, за когото е известно, че съобразява важните си политически ходове с астрономическото явление!При всички положение изборите ще са преди Великден, който тази година се пада на 20 април. Двете вероятни дати са 6 и 13 април.

Title БЕЗ АЛИБИ: ХараКиро си направи поредното публично харакири - вече не може да бъде оправдан за ареста на Борисов: 
В неделния ден хараКиро, както преди известно време Станислав Балабанов от ИТН нарече Петков от трибуната в парламента, си направи поредното публично харакири, като показа резултатите от троен тест за наркотици.Петков гордо обяви - отрицателни са! И потри доволно ръце, че се готви да размаже в съдебната зала Делян Пеевски и Делян Добрев в търсене на възмездие за думите им, че някои негови действия навяват съмнения, че са плод на замъглен разсъдък.Като например - от нощта на 17 срещу 18 март 2022 г, когато в кабинета си в Министерски съвет Петков привика висши кадри от системата на Министерството на вътрешните работи, за да им разпореди ареста по "неотложност" на Бойко Борисов, пиарката му Севделина Арнаудова и бившия финансов министър Влади Горанов. Основанието бе "сведения и доказателства" за рекет, които Кирил Петков имал по преписка, намираща се в Главна дирекция "Национална полиция" по показания на укриващия се по онова време в Дубай Васил Божков.Само преди няколко седмици от изтекли протоколи от разпитите на "привиканите на килимчето" ген. Емил Тонев, началника на НСО, Венцислав Кирчев, по това време директор ГД "Национална полиция", нейния заместник-директор Ангел Дулев, Ваня Георгиева - началник на отдел "Разследване", Божидар Савов - заместник-началник на същия отдел и Иван Николов - началник на "Икономическа полиция", стана ясно, че са получавали от тогавашния министър-председател Кирил Петков абсолютно неадекватни инструкции, категорично противоречащи със закона.Само няколко примера - опит за заобикаляне на прокуратурата, която би следвало да се запознае с материалите по преписката и да прецени дали са налице основания за образуване на досъдебно производство, натиск от страна на Петков над представителите на МВР да бъде разпитан от разследващи полицаи, а не от следователи, незаконосъобразни разпореждания за ползване на помощни средства (поставяне на белезници на Борисов - б.а.) по смисъла на ЗМВР, без да има основание за това, и т.н.В този смисъл Кирил Петков щеше да има повече позитиви, ако тестът му за наркотици бе положителен. Щеше да има алиби, че е разпоредил на "замъглен мозък" ареста на Борисов, Севда и Влади Горанов.Какви е изводът след отрицателните резултати?Всички действия и разпореждания на Петков през дена и в нощта на ареста, за които има достатъчно свидетелски показания и събрани доказателства, че в качеството му на заемащо отговорно служебно положение лице е превишил властта си, като неправомерно е разпоредил на началника и на заместник-началника на отдел "Разследване и методическо ръководство по разследването" при ГДНП, както и на главен разследващ полицай при ГДНП, образуване на досъдебно производство в нарушение на НПК срещу лица, спрямо които нямат правомощия, са взети в състояние на бистър разсъдък.В този ред на мисли в предстоящото разследване срещу останалия без депутатски имунитет Кирил Петков, той вече не може да бъде оправдан за ареста на Борисов и за действията си би следвало да понесе отговорност с цялата тежест на закона.Няма и грам съмнение - днес хараКиро си направи харакири. Нито ще е за сефте, нито ще е за последно…

